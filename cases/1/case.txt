Jan K. zawarł umowę o pracę z radcą prawnym Grzegorzem J. Strony zawarły umowę na czas nieokreślony, ustanawiając wynagrodzenie aplikanta
na najniższe wynagrodzenie krajowe. Grzegorz J. zawarł następnie z aplikantem umowę, na mocy której wyraził zgodę na odbywanie przez Jana K.,
w czasie trwania zatrudnienia, aplikacji radcowskiej i zobowiązał się w związku z tym do udzielenia Janowi K. płatnego urlopu szkoleniowego,
a ponadto uiszczenia części kosztów aplikacji. W zamian za to aplikant zobowiązał się przepracowaću Grzegorza J. trzy lata od chwili ukończenia
aplikacji. Strony przewidziały w umowie, że w razie wcześniejszego wypowiedzenia umowy o pracę przez pracodawcę, a także w razie rozwiązania
umowy o pracę przez pracodawcę z winy pracownika lub wygaśnięcia umowy o pracę wskutek porzucenia pracy przez pracownika, pracownik będzie
zobowiązany do zwrotu pracodawcy poniesionych przez niego kosztów aplikacji radcowskiej oraz do zapłaty odszkodowania.
Jan K. ukończył aplikacje radcowską i zdał egzamin radcowski. Zwrócił się do Grzegorza J. o wyrażenie zgody na rozwiązanie umowy o pracę.
Grzegorz J. domaga się zapłaty odszkodowana, lecz Jan K. zwrócił mu jedynie poniesione koszty aplikacji, natomiast odmówił zapłaty odszkodowania.