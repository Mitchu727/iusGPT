©Kancelaria Sejmu 
 
s. 1/16 
02.11.2018 
      Dz.U. 1996 Nr 149 poz. 703 
 
U S T AWA  
z dnia 6 grudnia 1996 r. 
o zastawie rejestrowym i rejestrze zastawów 
Rozdział 1 
Przepisy ogólne 
Art. 1. 1. Ustawa reguluje ustanawianie, przeniesienie i wygaśnięcie zastawu 
rejestrowego, przedmiot tego zastawu, prawa i obowiązki zastawcy i zastawnika, 
zbieg zastawu rejestrowego z innym ograniczonym prawem rzeczowym, zaspakajanie 
zastawnika oraz prowadzenie rejestru zastawów. 
2. W sprawach nieuregulowanych w niniejszej ustawie do zastawu rejestrowego 
stosuje się przepisy Kodeksu cywilnego. 
Rozdział 1a 
Ustanowienie zastawu rejestrowego 
Art. 2. 1. Do ustanowienia zastawu rejestrowego są wymagane umowa 
o ustanowienie tego zastawu (umowa zastawnicza) między osobą uprawnioną do 
rozporządzania przedmiotem zastawu (zastawcą) a wierzycielem (zastawnikiem) oraz 
wpis do rejestru zastawów. 
2. Rzeczy obciążone zastawem rejestrowym, a także papiery wartościowe lub 
inne dokumenty dotyczące praw obciążonych takim zastawem mogą być 
pozostawione w posiadaniu zastawcy lub osoby trzeciej wskazanej w umowie o 
ustanowienie zastawu rejestrowego, jeżeli wyraziła ona na to zgodę. 
3. Jeżeli zastawca był nieuprawniony do rozporządzania rzeczą, do ochrony 
zastawnika działającego w dobrej wierze stosuje się odpowiednio przepisy o ochronie 
nabywcy rzeczy ruchomej w dobrej wierze, a wpis zastawu rejestrowego do rejestru 
zastawów jest równoznaczny z wydaniem rzeczy. 
4. Do ustanowienia zastawu rejestrowego zabezpieczającego wierzytelności 
z tytułu dłużnych papierów wartościowych emitowanych w serii, zamiast umowy, 
Opracowano na 
podstawie: 
t.j. 
Dz. U. z 2018 r. 
poz. 2017. 

©Kancelaria Sejmu 
 
s. 2/16 
02.11.2018 
o której mowa w ust. 1, jest wymagana umowa zastawnicza między zastawcą 
i administratorem zastawu, o którym mowa w art. 4 ust. 4. 
Art. 3. 1. Umowa zastawnicza powinna być pod rygorem nieważności zawarta 
na piśmie. Do umów o ustanowienie zastawu rejestrowego na wierzytelnościach 
i prawach nie stosuje się przepisów o formie pisemnej szczególnej określonej 
w odrębnych przepisach. 
2. Umowa zastawnicza powinna określać co najmniej: 
1) 
datę zawarcia umowy; 
2) 
imię i nazwisko (nazwę) oraz miejsce zamieszkania (siedzibę) i adres 
zastawnika, zastawcy oraz dłużnika, jeżeli nie jest on zastawcą; 
3) 
przedmiot zastawu w sposób odpowiadający jego właściwościom; 
4) 
wierzytelność zabezpieczoną zastawem – przez oznaczenie stosunku prawnego, 
z którego ta wierzytelność wynika lub może wynikać, oraz najwyższej sumy 
zabezpieczenia. 
3. (uchylony) 
Art. 4. 1. W razie zabezpieczenia: 
1) 
wierzytelności przysługującej dwóm lub więcej wierzycielom, 
2) 
dwóch lub więcej wierzytelności wynikających z umów, 
3) 
wierzytelności 
objętej 
układem 
w postępowaniu 
upadłościowym 
albo 
restrukturyzacyjnym 
– jeden z wierzycieli wskazany w umowie zawartej z pozostałymi wierzycielami lub 
w układzie, może być upoważniony do zabezpieczenia zastawem rejestrowym 
wierzytelności przysługujących pozostałym wierzycielom i do wykonywania 
we własnym imieniu, ale na ich rachunek, praw i obowiązków zastawnika 
wynikających z umowy zastawniczej i przepisów prawa (administrator zastawu). 
2. Przepis ust. 1 stosuje się również w przypadku przeniesienia części 
wierzytelności zabezpieczonej zastawem rejestrowym na inną osobę. 
3. Zastaw rejestrowy zabezpieczający wierzytelności z tytułu dłużnych papierów 
wartościowych emitowanych w serii może być ustanowiony na rzecz wszystkich 
wierzycieli bez imiennego ich wskazania. 
4. W przypadku zastawu, o którym mowa w ust. 3, obowiązkowe jest 
ustanowienie administratora zastawu, na podstawie umowy między emitentem 

©Kancelaria Sejmu 
 
s. 3/16 
02.11.2018 
i administratorem zastawu. Administrator zastawu nie musi być wierzycielem z tytułu 
dłużnych papierów wartościowych emitowanych w serii. 
Art. 5. Zastawem rejestrowym można zabezpieczyć wierzytelność pieniężną 
wyrażoną w pieniądzu polskim lub walucie obcej. 
Art. 6. Zastaw rejestrowy może zabezpieczać dwie lub więcej wierzytelności 
wynikające z umów przysługujących jednemu wierzycielowi. Wierzytelności te 
określa umowa zastawnicza. 
Art. 6a. Zastaw rejestrowy zabezpiecza odsetki, roszczenia uboczne wskazane 
przez strony w umowie zastawniczej oraz koszty zaspokojenia zastawnika mieszczące 
się w sumie wymienionej we wpisie zastawu. 
Rozdział 2 
Przedmiot zastawu rejestrowego 
Art. 7. 1. Przedmiotem zastawu rejestrowego mogą być rzeczy ruchome 
i zbywalne prawa majątkowe, z wyjątkiem: 
1) 
praw mogących być przedmiotem hipoteki; 
2) 
wierzytelności na których ustanowiono hipotekę; 
3) 
statków morskich oraz statków w budowie mogących być przedmiotem hipoteki 
morskiej. 
2. Zastawem rejestrowym można w szczególności obciążyć: 
1) 
rzeczy oznaczone co do tożsamości; 
2) 
rzeczy oznaczone co do gatunku, jeżeli w umowie zastawniczej określona 
zostanie ich ilość oraz sposób wyodrębnienia od innych rzeczy tego samego 
gatunku; 
3) 
zbiór rzeczy ruchomych lub praw, stanowiący całość gospodarczą, choćby jego 
skład był zmienny; 
4) 
wierzytelności; 
5) 
prawa na dobrach niematerialnych; 
6) 
prawa z papierów wartościowych; 

©Kancelaria Sejmu 
 
s. 4/16 
02.11.2018 
7) 
prawa z niebędących papierami wartościowymi instrumentów finansowych 
w rozumieniu ustawy z dnia 29 lipca 2005 r. o obrocie instrumentami 
finansowymi (Dz. U. z 2017 r. poz. 1768, z późn. zm.1)). 
3. Zastaw rejestrowy może być ustanowiony także wówczas, gdy zastawca 
nabędzie przedmiot zastawu w przyszłości. Obciążenie zastawem rejestrowym takiego 
przedmiotu zastawu staje się skuteczne z chwilą jego nabycia przez zastawcę. 
Art. 8. 1. Obciążenie rzeczy zastawem rejestrowym pozostaje w mocy bez 
względu na zmiany, którym może ona ulegać w toku przetwarzania, a w razie 
połączenia lub pomieszania rzeczy obciążonej z innymi rzeczami ruchomymi w taki 
sposób, że przywrócenie stanu poprzedniego byłoby niemożliwe albo związane 
z nadmiernymi trudnościami lub kosztami, zastaw rejestrowy obciąża całość rzeczy 
połączonych lub pomieszanych. 
2. Jeżeli rzeczy połączone lub pomieszane w sposób określony w ust. 1 były 
obciążone zastawami rejestrowymi, zastawy te pozostają w mocy i obciążają całość 
rzeczy połączonych lub pomieszanych, a o pierwszeństwie tych zastawów rozstrzyga 
się zgodnie z art. 16. 
Art. 9. 1. Jeżeli rzecz ruchoma obciążona zastawem rejestrowym stała się 
częścią składową nieruchomości, zastaw rejestrowy wygasa. Jeżeli rzecz ruchoma 
wchodząca w skład zbioru rzeczy ruchomych, obciążona zastawem rejestrowym, stała 
się częścią składową nieruchomości, zastaw rejestrowy wygasa w stosunku do tej 
rzeczy. 
2. W przypadku, o którym mowa w ust. 1, zastawnik może żądać od właściciela 
nieruchomości ustanowienia hipoteki na tej nieruchomości do wysokości wartości 
rzeczy przyłączonej. 
3. Na wniosek zastawnika sąd prowadzący księgę wieczystą wpisuje ostrzeżenie 
o wytoczonym powództwie o ustanowienie hipoteki. 
4. Przepisy ust. 1–3 stosuje się odpowiednio do składników statku w budowie 
obciążonych zastawem rejestrowym po wpisaniu statku w budowie do rejestru 
okrętowego. 
                                                 
1) Zmiany tekstu jednolitego wymienionej ustawy zostały ogłoszone w Dz. U. z 2017 r. poz. 2486 i 
2491 oraz z 2018 r. poz. 106, 138, 650, 685, 723, 771 i 1669. 

©Kancelaria Sejmu 
 
s. 5/16 
02.11.2018 
Art. 10. 1. Jeżeli umowa zastawnicza nie stanowi inaczej, zastaw rejestrowy 
obejmuje rzeczy, prawa lub składniki zbioru rzeczy lub praw, które weszły w miejsce 
pierwotnego przedmiotu zastawu jako ich surogat, chyba że zmiana przedmiotu 
zastawu rejestrowego powoduje pokrzywdzenie zastawnika. Zmieniony przedmiot 
zastawu rejestrowego ujawnia się w rejestrze zastawów na wniosek zastawcy lub 
zastawnika. 
2. Jeżeli umowa zastawnicza nie stanowi inaczej, zastaw rejestrowy obejmuje 
przysługujące zastawcy roszczenia o odszkodowanie z tytułu utraty, zniszczenia, 
uszkodzenia lub obniżenia wartości przedmiotu zastawu rejestrowego. 
Rozdział 3 
Prawa i obowiązki zastawcy i zastawnika 
Art. 11. 1. Jeżeli umowa zastawnicza nie stanowi inaczej, zastawca: 
1) 
może korzystać z przedmiotu zastawu rejestrowego zgodnie z jego społeczno-
-gospodarczym przeznaczeniem; 
2) 
powinien dbać o zachowanie przedmiotu zastawu rejestrowego w stanie nie 
gorszym niż wynikający z prawidłowego używania; 
3) 
w wyznaczonym przez zastawnika stosownym terminie obowiązany jest 
umożliwić zastawnikowi zbadanie stanu przedmiotu zastawu rejestrowego. 
2. Przepis ust. 1 stosuje się odpowiednio do osoby trzeciej, w której posiadaniu 
znajduje się przedmiot zastawu rejestrowego, zgodnie z postanowieniami umowy 
zastawniczej. 
Art. 12. 1. W razie ustanowienia zastawu 
rejestrowego na pojeździe 
mechanicznym podlegającym rejestracji, zastaw ten zostaje również odnotowany 
w dowodzie rejestracyjnym pojazdu. 
2. Minister właściwy do spraw transportu określi, w drodze rozporządzenia, tryb 
dokonywania adnotacji, o której mowa w ust. 1. 
Art. 13. Zbycie przedmiotu zastawu rejestrowego powoduje wygaśnięcie tego 
zastawu, jeżeli: 
1) 
nabywca nie wiedział i przy zachowaniu należytej staranności nie mógł wiedzieć 
o istnieniu zastawu rejestrowego w chwili wydania mu rzeczy lub przejścia na 
niego prawa obciążonego zastawem rejestrowym albo 

©Kancelaria Sejmu 
 
s. 6/16 
02.11.2018 
2) 
rzecz obciążoną zastawem rejestrowym zalicza się do rzeczy zbywanych zwykle 
w zakresie działalności gospodarczej zastawcy i rzecz ta została wydana 
nabywcy, chyba że nabywca nabył rzecz w celu pokrzywdzenia zastawnika. 
Art. 14. 1. W umowie zastawniczej dopuszczalne jest zastrzeżenie, przez które 
zastawca zobowiązuje się względem zastawnika, że przed wygaśnięciem zastawu 
rejestrowego nie dokona zbycia lub obciążenia przedmiotu zastawu. 
2. Zbycie lub obciążenie przedmiotu zastawu rejestrowego, dokonane wbrew 
zastrzeżeniu, o którym mowa w ust. 1, jest ważne, jeżeli osoba, na której rzecz 
zastawca dokonał zbycia lub obciążenia, nie wiedziała i przy zachowaniu należytej 
staranności nie mogła wiedzieć o tym zastrzeżeniu w chwili zawarcia umowy 
z zastawcą. 
3. W razie zbycia lub obciążenia przedmiotu zastawu rejestrowego wbrew 
zastrzeżeniu, o którym mowa w ust. 1, zastawnik może żądać natychmiastowego 
zaspokojenia wierzytelności zabezpieczonej tym zastawem. 
Rozdział 4 
Zbieg obciążeń 
Art. 15. Ograniczone prawo rzeczowe powstałe później nie może być 
wykonywane z uszczerbkiem dla ustanowionego wcześniej zastawu rejestrowego. 
Art. 16. Jeżeli ten sam przedmiot jest obciążony więcej niż jednym zastawem 
rejestrowym, o pierwszeństwie tych zastawów rozstrzyga dzień złożenia wniosku 
o wpis do rejestru zastawów. Za dzień złożenia tego wniosku uważa się dzień jego 
wpływu do sądu prowadzącego rejestr zastawów. Wnioski, które wpłynęły tego 
samego dnia, uważa się za złożone równocześnie. 
Rozdział 5 
Przeniesienie i wygaśnięcie zastawu rejestrowego 
Art. 17. 1. Przeniesienie zastawu rejestrowego może być dokonane tylko wraz 
z przeniesieniem wierzytelności zabezpieczonej tym zastawem. Przeniesienie zastawu 
rejestrowego jest skuteczne od daty wpisu nabywcy do rejestru zastawów. 
2. Przeniesienie zastawu rejestrowego przysługującego administratorowi 
zastawu jest skuteczne od chwili wpisu do rejestru zastawów nowego zastawnika 
upoważnionego do pełnienia funkcji administratora zastawu zgodnie z art. 4 ust. 1. 

©Kancelaria Sejmu 
 
s. 7/16 
02.11.2018 
Art. 18. 1. Wygaśnięcie wierzytelności zabezpieczonej zastawem rejestrowym 
powoduje wygaśnięcie zastawu, z zastrzeżeniem ust. 2. 
2. Zastaw rejestrowy nie wygasa, jeżeli umowa zastawnicza tak stanowi i określa 
co najmniej: 
1) 
stosunek prawny, z którego wynika lub może wynikać nowa wierzytelność; 
2) 
termin, w którym powinien powstać nowy stosunek prawny, nie dłuższy jednak 
niż 6 miesięcy od dnia wygaśnięcia wierzytelności zabezpieczonej zastawem; 
3) 
najwyższą sumę zabezpieczenia dla nowej wierzytelności, przy czym suma ta nie 
może być wyższa od ujawnionej w rejestrze. 
3. Jeżeli w terminie, o którym mowa w ust. 2 pkt 2, nie powstanie stosunek 
prawny, z którego wynika nowa wierzytelność zabezpieczona zastawem rejestrowym, 
zastaw rejestrowy wygasa z upływem tego terminu, a zastawnik ma obowiązek 
niezwłocznego dokonania czynności niezbędnych do złożenia wniosku o wykreślenie 
zastawu z rejestru zastawów. 
4. W przypadku określonym w ust. 3, wniosek o wykreślenie zastawu może 
złożyć zastawnik lub zastawca, który dołącza do wniosku pisemne oświadczenie 
zastawnika o wyrażeniu zgody na wykreślenie zastawu. 
Art. 18a. Zastaw rejestrowy wygasa i podlega wykreśleniu z rejestru zastawów 
po upływie dwudziestu lat od chwili wpisu, chyba że strony postanowią o utrzymaniu 
zastawu na czas dalszy, nie dłuższy niż dziesięć lat, i do rejestru zastawów zostanie 
złożona zmiana umowy zastawniczej. Sąd dokonuje wykreślenia z urzędu. 
Art. 19. 1. W przypadku wygaśnięcia zastawu rejestrowego podlega on 
wykreśleniu z rejestru zastawów. 
2. Wykreślenie zastawu rejestrowego z rejestru zastawów powoduje wygaśnięcie 
zastawu, o ile zastaw nie wygasł wcześniej. 
3. Zastaw rejestrowy podlega wykreśleniu z rejestru zastawów na wniosek: 
1) 
zastawnika; 
2) 
zastawcy, który dołącza do wniosku pisemne oświadczenie zastawnika 
o wygaśnięciu wierzytelności zabezpieczonej zastawem rejestrowym lub 
zrzeczeniu się tego zabezpieczenia albo prawomocny wyrok sądu ustalający 
wygaśnięcie zastawu rejestrowego; 

©Kancelaria Sejmu 
 
s. 8/16 
02.11.2018 
3) 
osoby, która nabyła przedmiot zastawu rejestrowego i która dołączyła do 
wniosku: 
a) 
oświadczenie zastawnika o wyrażeniu zgody na wykreślenie zastawu 
rejestrowego z rejestru zastawów albo 
b) 
zaświadczenie komornika lub innego organu egzekucyjnego o nabyciu 
przedmiotu zastawu rejestrowego w postępowaniu egzekucyjnym, albo 
c) 
zaświadczenie sędziego komisarza o nabyciu przedmiotu zastawu 
rejestrowego w postępowaniu upadłościowym, albo 
d) 
prawomocne orzeczenie stwierdzające nieistnienie zastawu rejestrowego 
lub wskazała jego oznaczenie, gdy nie była stroną w sprawie. 
Rozdział 6 
Zaspokojenie zastawnika 
Art. 20. Wierzytelność 
zabezpieczona 
zastawem 
rejestrowym 
podlega 
zaspokojeniu 
z przedmiotu 
tego 
zastawu 
z pierwszeństwem 
przed 
innymi 
wierzytelnościami, chyba że przepis szczególny stanowi inaczej. 
Art. 21. Zaspokojenie zastawnika z przedmiotu zastawu rejestrowego następuje 
w drodze sądowego postępowania egzekucyjnego, o ile przepisy niniejszej ustawy nie 
stanowią inaczej. 
Art. 21a. Od chwili zajęcia przedmiotu zastawu rejestrowego przez komornika 
lub inny organ egzekucyjny zastawnik nie może podejmować czynności mających na 
celu zaspokojenie na podstawie przepisów art. 22–27. 
Art. 22. 1. Umowa zastawnicza może przewidywać zaspokojenie zastawnika 
przez przejęcie przez niego na własność przedmiotu zastawu rejestrowego, jeżeli: 
1) 
zastaw rejestrowy ustanowiony został na instrumentach finansowych zapisanych 
na rachunku papierów wartościowych lub na innym rachunku w rozumieniu 
ustawy z dnia 29 lipca 2005 r. o obrocie instrumentami finansowymi; 
2) 
przedmiotem zastawu rejestrowego są rzeczy występujące powszechnie 
w obrocie towarowym; 
3) 
przedmiotem zastawu rejestrowego są rzeczy, wierzytelności i prawa lub zbiory 
rzeczy lub praw stanowiące całość gospodarczą, a strony w umowie zastawniczej 

©Kancelaria Sejmu 
 
s. 9/16 
02.11.2018 
ściśle oznaczyły wartość przedmiotu zastawu albo określiły sposób ustalenia jego 
wartości dla zaspokojenia zastawnika; 
4) 
przedmiotem zastawu rejestrowego jest wierzytelność z rachunku bankowego. 
2. Przejęcie na własność przedmiotu zastawu rejestrowego następuje po upływie 
terminu wykonania zobowiązania, które zostało zabezpieczone tym zastawem, 
z dniem: 
1) 
zapisania instrumentów finansowych odpowiednio na rachunku papierów 
wartościowych lub innym rachunku – w przypadku określonym w ust. 1 pkt 1; 
2) 
złożenia przez zastawnika oświadczenia na piśmie o przejęciu tego przedmiotu 
na własność – w przypadku określonym w ust. 1 pkt 2 i 3; 
3) 
pobrania przez zastawnika prowadzącego rachunek bankowy środków 
znajdujących się na tym rachunku – w przypadku określonym w ust. 1 pkt 4. 
Art. 23. 1. Jeżeli umowa zastawnicza przewiduje zaspokojenie zastawnika 
w drodze przejęcia na własność przedmiotu zastawu rejestrowego, a zastaw ten 
ustanowiono na dopuszczonych do obrotu zorganizowanego, w rozumieniu ustawy 
z dnia 29 lipca 2005 r. o obrocie instrumentami finansowymi, instrumentach 
finansowych, o których mowa w art. 22 ust. 1 pkt 1, wartość przejętych instrumentów 
finansowych ustala się po kursie notowań z końca dnia przejęcia. Jeżeli w tym dniu 
nie notowano tych instrumentów finansowych, wartość tę ustala się po kursie z końca 
dnia ostatniego ich notowania. 
2. Jeżeli umowa zastawnicza przewiduje zaspokojenie zastawnika w drodze 
przejęcia na własność rzeczy obciążonych zastawem rejestrowym, występujących 
powszechnie w obrocie towarowym, wartość przejętych rzeczy ustala się na podstawie 
średniej ceny tych rzeczy z dnia przejęcia. 
3. Wierzytelność zabezpieczona zastawem rejestrowym ulega zaspokojeniu do 
wysokości wartości przedmiotu zastawu rejestrowego przejętego na własność przez 
zastawnika. Jeżeli wartość przedmiotu zastawu rejestrowego przewyższa wysokość 
wierzytelności zabezpieczonej zastawem rejestrowym, zastawnik jest zobowiązany do 
uiszczenia kwoty nadwyżki w terminie 14 dni od dnia przejęcia. 
Art. 24. 1. Umowa zastawnicza może przewidywać również, że zaspokojenie 
zastawnika nastąpi przez sprzedaż przedmiotu zastawu rejestrowego w drodze 

©Kancelaria Sejmu 
 
s. 10/16 
02.11.2018 
przetargu publicznego, który przeprowadzi notariusz lub komornik, w terminie 14 dni 
od dnia złożenia przez zastawnika wniosku o dokonanie sprzedaży. 
2. Minister Sprawiedliwości określi, w drodze rozporządzenia, miejsce, warunki, 
sposób i koszty przeprowadzenia sprzedaży, o której mowa w ust. 1, mając na uwadze 
rodzaj przedmiotu zastawu rejestrowego, interesy zastawnika i zastawcy oraz 
bezpieczeństwo obrotu. 
3. Sprzedaż przedmiotu zastawu rejestrowego, o której mowa w ust. 1, ma takie 
same skutki, jak sprzedaż w postępowaniu egzekucyjnym. 
Art. 25. 1. Bezpośrednio przed podjęciem czynności mających na celu 
zaspokojenie zastawnika z przedmiotu zastawu rejestrowego, o których mowa 
w art. 22 
i art. 24, 
zastawnik 
powinien 
na 
piśmie 
zawiadomić 
zastawcę 
o zamierzonym podjęciu działań zmierzających do zaspokojenia jego roszczeń 
wynikających z zastawu rejestrowego. 
2. Zastawca może w ciągu 7 dni od dnia zawiadomienia, o którym mowa 
w ust. 1, zaspokoić zastawnika bądź wystąpić do sądu z powództwem o ustalenie, że 
wierzytelność nie istnieje albo nie jest wymagalna w całości lub w części. 
3. Jeżeli powództwo zostało wniesione po upływie terminu, o którym mowa 
w ust. 2, zabezpieczenie roszczenia jest niedopuszczalne. 
4. Jeżeli przedmiotem zastawu rejestrowego jest zbiór rzeczy ruchomych lub 
praw, stanowiący całość gospodarczą, a wierzytelność zabezpieczona stała się 
wymagalna, zastawnik może w pisemnym zawiadomieniu żądać od zastawcy 
zabezpieczenia roszczeń przez przeprowadzenie spisu z natury składników 
majątkowych przedmiotu zastawu rejestrowego, w sposób określony przez strony 
umowy zastawniczej. 
5. Od chwili zawiadomienia, o którym mowa w ust. 1 i 4, zastawca nie może bez 
zgody zastawnika rozporządzać przedmiotem zastawu ani jego składnikami 
majątkowymi. 
Art. 26. Zastawnik może żądać od dłużnika, nawet jeżeli nie jest on zastawcą 
zabezpieczenia roszczeń jeszcze przed upływem terminu spełnienia świadczenia, 
jeżeli spełnienie świadczenia jest zagrożone. 
Art. 27. 1. Jeżeli zastaw rejestrowy ustanowiono na zbiorze rzeczy lub praw, 
stanowiących całość gospodarczą, a umowa zastawnicza dopuszcza zaspokojenie 

©Kancelaria Sejmu 
 
s. 11/16 
02.11.2018 
zastawnika z dochodów przedsiębiorstwa zastawcy, przedsiębiorstwo to może być 
przejęte w zarząd. W umowie zastawniczej należy określić wymogi, jakie powinien 
spełniać zarządca takiego przedsiębiorstwa. Zarząd może być również wykonywany 
przez zastawnika. 
2. Jeżeli umowa zastawnicza nie stanowi inaczej, do zarządu nad 
przedsiębiorstwem zastawcy stosuje się odpowiednio przepisy Kodeksu postępowania 
cywilnego o egzekucji przez zarząd przymusowy, przy czym zastawnik jest 
odpowiedzialny solidarnie z zarządcą za szkody wyrządzone zastawcy przez zarządcę. 
3. Przedsiębiorstwo, o którym mowa w ust. 1, może być na żądanie zastawnika 
wydzierżawione w celu zaspokojenia jego wierzytelności z czynszu, jeżeli umowa 
zastawnicza tak stanowi. W umowie zastawniczej można zastrzec, że do zawarcia 
umowy dzierżawy jest potrzebna zgoda zastawnika. Jeżeli na podstawie umowy 
zastawniczej do zawarcia umowy dzierżawy upoważniony jest zastawnik, przed 
zawarciem umowy dzierżawy powinien on udostępnić zastawcy projekt umowy 
dzierżawy. Zastawnik jest odpowiedzialny solidarnie z dzierżawcą za szkody 
wyrządzone zastawcy przez dzierżawcę. 
Art. 28. (uchylony) 
Rozdział 7 
(uchylony) 
Rozdział 8 
Rejestr zastawów 
Art. 36. 1. Rejestr zastawów służy do dokonywania wpisów przewidzianych 
przez niniejszą ustawę. 
1a. W sprawach o wpis do rejestru zastawów według przepisów ustawy 
jurysdykcja krajowa jest wyłączna. 
2. Rejestr zastawów prowadzą sądy rejonowe (sądy gospodarcze). 
3. Sądem miejscowo właściwym dla dokonania wpisu jest sąd, w którego okręgu 
znajduje się miejsce zamieszkania (siedziba) zastawcy. 
4. Sąd, który dokonał wpisu zastawu rejestrowego do rejestru zastawów, 
pozostaje właściwy dla dokonania dalszych wpisów dotyczących tego zastawu. 
5. Sądy współpracują z Szefem Krajowego Centrum Informacji Kryminalnych 
w zakresie niezbędnym do realizacji jego zadań ustawowych. 

©Kancelaria Sejmu 
 
s. 12/16 
02.11.2018 
Art. 37. 1. Rejestr zastawów, wraz z dokumentami złożonymi do rejestru, jest 
jawny. 
2. Odpisy z rejestru zastawów, stanowiące dowód wpisu, a także zaświadczenia 
o braku wpisu zastawcy lub zastawcy i przedmiotu zastawu wydawane są na wniosek 
każdego, kto tego zażąda. 
3. Odpisy i zaświadczenia, o których mowa w ust. 2, podlegają opłacie. 
Art. 38. 1. Z zastrzeżeniem art. 13 pkt 2, od dnia dokonania wpisu w rejestrze 
zastawów nikt nie może zasłaniać się nieznajomością danych ujawnionych w rejestrze, 
chyba że mimo zachowania należytej staranności nie mógł o nich wiedzieć. 
2. Wobec osób trzecich działających w dobrej wierze zastawca oraz zastawnik 
nie mogą się zasłaniać zarzutem, że dane ujawnione w rejestrze zastawów nie są 
prawdziwe, chyba że wpis nastąpił niezgodnie z wnioskiem, a zastawca lub zastawnik 
wystąpił niezwłocznie z wnioskiem o sprostowanie, uzupełnienie lub wykreślenie 
wpisu. 
Art. 39. 1. Sąd dokonuje wpisu do rejestru zastawów na wniosek zastawnika lub 
zastawcy, chyba że przepis szczególny przewiduje wpis z urzędu. Do wniosku należy 
dołączyć umowę zastawniczą albo umowę, z której wynika nabycie przedmiotu 
zastawu wraz z zastawem rejestrowym, albo nabycie udziału we współwłasności 
przedmiotu zastawu, albo nabycie wierzytelności zabezpieczonej zastawem 
rejestrowym lub jej części lub inny dokument stanowiący podstawę wpisu. 
2. Wniosek o wpis do rejestru składa się na urzędowym formularzu. 
2a. Wnioski składane za pośrednictwem systemu teleinformatycznego opatruje 
się kwalifikowanym podpisem elektronicznym. W aktach przechowuje się wydruk 
tych wniosków i załączniki dokumentów wraz ze wskazaniem osób, które je 
podpisały. 
3. Wniosek nieopłacony podlega zwróceniu. 
4. Minister 
Sprawiedliwości 
określi, 
w drodze 
rozporządzenia, 
wzory 
urzędowych formularzy, odpowiadających wymaganiom przewidzianym dla pism 
procesowych oraz zawierających niezbędne pouczenia dla stron co do sposobu ich 
wypełniania, wnoszenia i skutków niedostosowania wniosku do tych wymagań. 
5. Urzędowe formularze są udostępniane w siedzibach sądów oraz na stronie 
internetowej Ministerstwa Sprawiedliwości. 

©Kancelaria Sejmu 
 
s. 13/16 
02.11.2018 
Art. 40. 1. Wpis zastawu rejestrowego do rejestru zastawów obejmuje: 
1) 
datę złożenia wniosku o wpis; 
2) 
imię i nazwisko (nazwę), właściwy powszechny numer identyfikacyjny oraz 
miejsce zamieszkania (siedzibę) i adres zastawcy, zastawnika oraz dłużnika 
niebędącego zastawcą; w przypadku gdy zastawca, zastawnik lub dłużnik 
posiada miejsce zamieszkania (siedzibę) poza granicami Rzeczypospolitej 
Polskiej, wpisuje się ponadto adres dla doręczeń w Polsce; 
3) 
oznaczenie przedmiotu zastawu rejestrowego oraz, jeżeli umowa zastawnicza to 
przewiduje, sposób jego oznakowania; 
4) 
oznaczenie najwyższej sumy zabezpieczenia i waluty, w której jest wyrażona; 
5) 
określony umową zastawniczą sposób zaspokojenia zastawnika, jeżeli jest 
przewidziany przepisami niniejszej ustawy; 
6) 
zastrzeżenie, o którym mowa w art. 14 ust. 1. 
2. Przez wpis rozumie się także wykreślenie wpisu. 
3. Rozpoznając wniosek o wpis, sąd bada jedynie treść i formę wniosku oraz 
dokumentów stanowiących podstawę wpisu w zakresie danych podlegających 
wpisowi. Sąd oddala wniosek o wpis, jeżeli treść dokumentów stanowiących jego 
podstawę oczywiście narusza prawo. 
Art. 41. 1. Sprawy o wpis do rejestru zastawów rozpoznaje się na posiedzeniu 
niejawnym; sąd może zarządzić wyznaczenie rozprawy. 
2. Wpis do rejestru zastawów polega na wprowadzeniu do rejestru danych 
zawartych w postanowieniu sądu niezwłocznie po jego wydaniu. Jednak wykreślenie 
zastawu rejestrowego następuje po uprawomocnieniu się postanowienia, chyba że 
wniosek o wykreślenie złożył zastawnik. 
2a. W przypadku określonym w art. 18 ust. 2 lub w razie złożenia umowy 
ustanawiającej 
administratora 
zastawu 
lub 
innych 
umów 
i dokumentów 
niezwiązanych ze zmianą danych w rejestrze – sąd rejestrowy na podstawie 
postanowienia załącza umowy i dokumenty do właściwych akt. 
2b. Postanowienie w przedmiocie wpisu sąd doręcza na adres zamieszkania 
(siedziby) lub adres dla doręczeń ujawniony w rejestrze. O zmianie adresu należy 
zawiadomić sąd. W razie braku powiadomienia sądu o zmianie adresu, o którym 
mowa w art. 40 ust. 1 pkt 2, doręczenie dokonane w sposób określony w zdaniu 
pierwszym uważa się za skuteczne, o czym sąd poucza przy pierwszym doręczeniu. 

©Kancelaria Sejmu 
 
s. 14/16 
02.11.2018 
3. Postanowienie niezgodne z wnioskiem sąd uzasadnia z urzędu, jeżeli zostało 
wydane na posiedzeniu niejawnym. 
4. W przypadkach innych niż określone w ust. 3 postanowienie sąd uzasadnia, 
jeżeli w ustawowym terminie od jego doręczenia lub ogłoszenia na posiedzeniu 
jawnym zostanie wniesiony środek odwoławczy. 
5. Od postanowienia w przedmiocie wpisu do rejestru zastawów przysługuje 
apelacja. 
6. Od postanowień innych niż określone w ust. 5 przysługuje zażalenie. 
Art. 41a. W razie dokonania wpisu zastawu rejestrowego na cywilnym statku 
powietrznym lub prawach własności przemysłowej, sąd niezwłocznie przesyła do 
organu prowadzącego rejestr cywilnych statków powietrznych lub organu 
prowadzącego rejestr danego prawa własności przemysłowej odpis postanowienia 
o wpisie zastawu rejestrowego wraz z nadanym numerem pozycji rejestru zastawów, 
celem ujawnienia tego zastawu we właściwym rejestrze. 
Art. 42. 1. Minister Sprawiedliwości utworzy centralną informację o zastawach 
rejestrowych. 
2. Zadaniem centralnej informacji o zastawach rejestrowych jest: utworzenie 
i eksploatacja połączeń rejestru zastawów w systemie informatycznym, prowadzenie 
zbioru informacji z rejestru zastawów oraz udzielanie informacji, wydawanie odpisów 
i zaświadczeń z rejestru zastawów. 
2a. Centralna informacja o zastawach rejestrowych może również udzielać 
informacji, wydawać odpisy i zaświadczenia z rejestru zastawów za pośrednictwem 
systemu teleinformatycznego. 
3. Odpisy i zaświadczenia wydane w formie papierowej przez centralną 
informację o zastawach rejestrowych mają moc dokumentów urzędowych. 
3a. 
Odpisy 
i 
zaświadczenia 
wydane 
za 
pośrednictwem 
systemu 
teleinformatycznego przez centralną informację o zastawach rejestrowych opatrzone 
kwalifikowanym podpisem elektronicznym, mają moc dokumentów urzędowych. 
4. Centralna informacja o zastawach rejestrowych pobiera opłaty za udzielanie 
informacji oraz wydawanie odpisów i zaświadczeń. Opłaty te stanowią dochód 
budżetu państwa. 

©Kancelaria Sejmu 
 
s. 15/16 
02.11.2018 
4a. Skarb Państwa, państwowe jednostki organizacyjne, jednostki samorządu 
terytorialnego oraz związki międzygminne, związki powiatów, związki powiatowo-
-gminne i związki metropolitalne, których zadanie nie polega na prowadzeniu 
działalności gospodarczej, nie ponoszą opłat, o których mowa w ust. 4. 
5. (uchylony) 
6. (uchylony) 
7. (uchylony) 
Art. 43. Minister Sprawiedliwości określa: 
1) 
w drodze rozporządzenia, szczegółową organizację i sposób prowadzenia 
rejestru zastawów; 
2) 
w drodze rozporządzenia, ustrój i organizację centralnej informacji o zastawach 
rejestrowych oraz szczegółowe zasady udzielania informacji oraz wydawania 
odpisów i zaświadczeń; 
3) 
w porozumieniu z Ministrem Finansów2), w drodze rozporządzenia, wysokość 
opłat za udzielanie informacji oraz wydawanie odpisów i zaświadczeń przez 
centralną informację o zastawach rejestrowych; 
4) 
w drodze zarządzenia, sposób i tryb przekazywania przez sądy danych do 
centralnej informacji o zastawach rejestrowych. 
Art. 43a. Minister Sprawiedliwości określi, w drodze rozporządzenia, warunki 
organizacyjno-techniczne dotyczące formy wniosków i dokumentów oraz ich 
składania do sądów prowadzących rejestr zastawów i do centralnej informacji 
o zastawach rejestrowych za pośrednictwem systemu teleinformatycznego, a także 
orzeczeń, odpisów, zaświadczeń i informacji doręczanych wnioskodawcom przez 
sądy oraz centralną informację za pośrednictwem systemu teleinformatycznego, 
kierując się potrzebą ułatwienia i upowszechnienia dostępu do rejestru zastawów. 
Art. 44. Do postępowania rejestrowego stosuje się przepisy Kodeksu 
postępowania 
cywilnego 
o postępowaniu 
nieprocesowym, 
z uwzględnieniem 
przepisów niniejszej ustawy. 
                                                 
2) Obecnie minister właściwy do spraw finansów publicznych, na podstawie art. 4 ust. 1, art. 5 pkt 3 
i art. 8 ustawy z dnia 4 września 1997 r. o działach administracji rządowej (Dz. U. z 2018 r. 
poz. 762, 810, 1090, 1467, 1544, 1560, 1669 i 1693), która weszła w życie z dniem 1 kwietnia 
1999 r. 

©Kancelaria Sejmu 
 
s. 16/16 
02.11.2018 
Rozdział 9 
Zmiany w przepisach obowiązujących, przepisy przejściowe i końcowe 
Art. 45–49. (pominięte) 
Art. 50. 1. Zastaw, ustanowiony przed dniem wejścia w życie niniejszej ustawy 
na mocy przepisu art. 308 Kodeksu cywilnego, wygasa z upływem 6 miesięcy od dnia 
wejścia w życie niniejszej ustawy. 
2. Na wniosek zastawnika, złożony w terminie 6 miesięcy od dnia wejścia 
w życie niniejszej ustawy, zastaw, o którym mowa w ust. 1, podlega wpisowi do 
rejestru zastawów prowadzonego na podstawie niniejszej ustawy i przekształca się 
w zastaw rejestrowy. 
3. Do wniosku należy załączyć umowę o ustanowieniu zastawu oraz odpis 
z prowadzonego przez bank rejestru zastawów. 
Art. 51. 1. Do postępowań egzekucyjnych wszczętych przed dniem wejścia 
w życie niniejszej ustawy, na podstawie wyciągów z ksiąg banków oraz innych 
dokumentów związanych z dokonywaniem czynności bankowych, stwierdzających 
zobowiązania na rzecz tych banków i zaopatrzonych w oświadczenie, że oparte na 
nich roszczenia są wymagalne, mających moc tytułów wykonawczych bez potrzeby 
uzyskiwania dla nich sądowych klauzul wykonalności, stosuje się przepisy 
dotychczasowe. 
2. Do nadania klauzuli wykonalności bankowym tytułom egzekucyjnym oraz 
prowadzenia egzekucji według Kodeksu postępowania cywilnego na podstawie tych 
tytułów nie jest wymagane oświadczenie dłużnika o poddaniu się egzekucji, jeżeli 
czynność bankowa, z której wynika wierzytelność banku, została dokonana przed 
dniem wejścia w życie niniejszej ustawy. 
Art. 52. Ustawa wchodzi w życie z dniem 1 stycznia 1998 r., z wyjątkiem 
przepisów art. 42 ust. 1 i 2 oraz art. 43, które wchodzą w życie z dniem ogłoszenia3). 
 
                                                 
3) Ustawa została ogłoszona w dniu 19 grudnia 1996 r. 
