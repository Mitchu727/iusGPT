©Kancelaria Sejmu 
 
 
 
s. 1/15 
 
2023-09-21 
 
 
Dz. U. 1994 Nr 85 poz. 388  
 
 
U S T AWA  
z dnia 24 czerwca 1994 r. 
o własności lokali 
Rozdział 1 
Przepisy ogólne 
Art. 1. 1. 
Ustawa 
określa 
sposób 
ustanawiania 
odrębnej 
własności 
samodzielnych lokali mieszkalnych, lokali o innym przeznaczeniu, prawa i obowiązki 
właścicieli tych lokali oraz zarząd nieruchomością wspólną. 
2. W zakresie nieuregulowanym ustawą do własności lokali stosuje się przepisy 
Kodeksu cywilnego. 
Art. 1a. Ilekroć w ustawie jest mowa o właścicielu lokalu, należy przez to 
rozumieć także współwłaściciela lokalu w częściach ułamkowych, z wyjątkiem 
art. 16. 
Art. 2. 1. Samodzielny lokal mieszkalny, a także lokal o innym przeznaczeniu, 
zwane dalej „lokalami”, mogą stanowić odrębne nieruchomości. 
1a. Ustanowienie odrębnej własności samodzielnego lokalu następuje zgodnie 
z ustaleniami miejscowego planu zagospodarowania przestrzennego albo treścią 
decyzji o warunkach zabudowy i zagospodarowania terenu  [albo uchwały o ustaleniu 
lokalizacji inwestycji mieszkaniowej] oraz zgodnie z pozwoleniem na budowę albo 
skutecznie dokonanym zgłoszeniem, i zgodnie z pozwoleniem na użytkowanie albo 
skutecznie dokonanym zawiadomieniem o zakończeniu budowy. 
1b. Przepisu ust. 1a nie stosuje się do budynków istniejących przed dniem 
1 stycznia 1995 r. lub wybudowanych na podstawie pozwolenia na budowę wydanego 
przed tą datą. 
1c. Odrębną nieruchomość w budynku mieszkalnym jednorodzinnym mogą 
stanowić co najwyżej dwa samodzielne lokale mieszkalne. Ograniczenie to nie ma 
Opracowano na 
podstawie: 
t.j. 
Dz. U. z 2021 r. 
poz. 1048, z 2023 
r. poz. 1688. 
Zmiana w ust. 1a 
w art. 2 wejdzie w 
życie 
z 
dn. 
1.01.2026 r. (Dz. 
U. z 2023 r. poz. 
1688). 

©Kancelaria Sejmu 
 
 
 
s. 2/15 
 
2023-09-21 
 
zastosowania do budynków, które zostały wybudowane na podstawie pozwolenia na 
budowę wydanego przed dniem 11 lipca 2003 r. 
2. Samodzielnym lokalem mieszkalnym, w rozumieniu ustawy, jest wydzielona 
trwałymi ścianami w obrębie budynku izba lub zespół izb przeznaczonych na stały 
pobyt ludzi, które wraz z pomieszczeniami pomocniczymi służą zaspokajaniu ich 
potrzeb mieszkaniowych. Przepis ten stosuje się odpowiednio również do 
samodzielnych lokali wykorzystywanych zgodnie z przeznaczeniem na cele inne niż 
mieszkalne. 
3. Spełnienie wymagań, o których mowa w ust. 1a–2, stwierdza starosta 
w formie zaświadczenia. 
4. Do lokalu mogą przynależeć, jako jego części składowe, pomieszczenia, 
choćby nawet do niego bezpośrednio nie przylegały lub były położone w granicach 
nieruchomości gruntowej poza budynkiem, w którym wyodrębniono dany lokal, 
a w szczególności: piwnica, strych, komórka, garaż, zwane dalej „pomieszczeniami 
przynależnymi”. 
5. Lokale wraz z pomieszczeniami do nich przynależnymi zaznacza się na rzucie 
odpowiednich kondygnacji budynku, a w razie położenia pomieszczeń przynależnych 
poza budynkiem mieszkalnym – także na wyrysie z operatu ewidencyjnego; 
dokumenty te stanowią załącznik do aktu ustanawiającego odrębną własność lokalu. 
6. W razie braku dokumentacji technicznej budynku, zaznaczeń, o których mowa 
w ust. 5, dokonuje się, zgodnie z wymogami przepisów prawa budowlanego, na koszt 
dotychczasowego właściciela nieruchomości, o ile strony umowy o ustanowienie 
odrębnej własności lokalu nie postanowiły inaczej. 
Art. 3. 1. W razie wyodrębnienia własności lokali właścicielowi lokalu 
przysługuje udział w nieruchomości wspólnej jako prawo związane z własnością 
lokali. Nie można żądać zniesienia współwłasności nieruchomości wspólnej, dopóki 
trwa odrębna własność lokali. 
2. Nieruchomość wspólną stanowi grunt oraz części budynku i urządzenia, które 
nie służą wyłącznie do użytku właścicieli lokali. 
3. Udział właściciela lokalu wyodrębnionego w nieruchomości wspólnej 
odpowiada stosunkowi powierzchni użytkowej lokalu wraz z powierzchnią 
pomieszczeń przynależnych do łącznej powierzchni użytkowej wszystkich lokali wraz 
z pomieszczeniami do nich przynależnymi. Udział właściciela samodzielnych lokali 
niewyodrębnionych w nieruchomości wspólnej odpowiada stosunkowi powierzchni 

©Kancelaria Sejmu 
 
 
 
s. 3/15 
 
2023-09-21 
 
użytkowej tych lokali wraz z powierzchnią pomieszczeń przynależnych do łącznej 
powierzchni użytkowej wszystkich lokali wraz z pomieszczeniami do nich 
przynależnymi. 
3a. Na potrzeby stosowania ustawy przyjmuje się, że udział w nieruchomości 
wspólnej współwłaściciela lokalu w częściach ułamkowych odpowiada iloczynowi 
wielkości jego udziału we współwłasności lokalu i wielkości udziału we 
współwłasności nieruchomości wspólnej przypadającej na ten lokal. 
4. Do wyznaczenia stosunku, o którym mowa w ust. 3, niezbędne jest określenie, 
oddzielnie dla każdego samodzielnego lokalu, jego powierzchni użytkowej wraz 
z powierzchnią pomieszczeń do niego przynależnych. 
5. Jeżeli nieruchomość, z której wyodrębnia się własność lokali, stanowi grunt 
zabudowany kilkoma budynkami, udział właściciela lokalu wyodrębnionego 
w nieruchomości wspólnej odpowiada stosunkowi powierzchni użytkowej lokalu 
wraz z powierzchnią pomieszczeń przynależnych do łącznej powierzchni użytkowej 
wszystkich lokali wraz z pomieszczeniami do nich przynależnymi. 
6. W wypadku gdy na podstawie jednej czynności prawnej dokonanej przez 
właściciela lub przez wszystkich współwłaścicieli nieruchomości następuje 
wyodrębnienie wszystkich lokali, wysokość udziałów, o których mowa w ust. 1, 
określają odpowiednio w umowie właściciel lub współwłaściciele. 
7. W budynkach, w których nastąpiło wyodrębnienie własności co najmniej 
jednego lokalu i ustalenie wysokości udziałów w nieruchomości wspólnej bez 
uwzględnienia powierzchni pomieszczeń przynależnych lub w sposób inny niż okreś-
lony w ust. 3, a przy wyodrębnianiu kolejnych lokali ustalano wysokość udziałów 
w nieruchomości wspólnej w taki sam sposób, do czasu wyodrębnienia ostatniego 
lokalu stosuje się zasady obliczania udziału w nieruchomości wspólnej takie, jak przy 
wyodrębnieniu pierwszego lokalu. Przepisu zdania poprzedzającego nie stosuje się, 
jeżeli wszyscy właściciele lokali wyodrębnionych i dotychczasowy właściciel 
nieruchomości dokonają w umowie nowego ustalenia wysokości udziałów 
w nieruchomości wspólnej. 
Art. 3a. 1. Przy oddawaniu w użytkowanie wieczyste ułamkowej części gruntu, 
jako prawa związanego z odrębną własnością lokali, stosuje się następujące zasady: 
1) 
nie oddaje się gruntu we współużytkowanie wieczyste, jeżeli stanowi on 
przedmiot współwłasności związanej z własnością uprzednio wyodrębnionych 
lokali; 

©Kancelaria Sejmu 
 
 
 
s. 4/15 
 
2023-09-21 
 
2) 
nie sprzedaje się udziału we współwłasności gruntu, jeżeli grunt ten stanowi 
przedmiot współużytkowania wieczystego związanego z własnością uprzednio 
wyodrębnionych lokali; 
3) 
ustala się jeden termin trwania prawa użytkowania wieczystego w odniesieniu do 
wszystkich udziałów we współużytkowaniu wieczystym, niezależnie od daty 
wyodrębnienia lokalu, z którym jest związany udział w tym prawie. 
2.  Jeżeli przy ustanowieniu odrębnej własności lokali ustanowiono różne 
terminy trwania prawa współużytkowania wieczystego przynależnej do tych lokali 
działki budowlanej, właściciele wyodrębnionych lokali mogą żądać zmiany terminów 
przez przyjęcie jednego terminu dla wszystkich udziałów we współużytkowaniu 
wieczystym tej działki. Z żądaniem takim może wystąpić także właściwy organ. 
Termin ten ustanawia się stosownie do najdalszego terminu ustalonego dla pozo-
stałych udziałów. 
Art. 4. 1. Dotychczasowemu właścicielowi nieruchomości przysługują co do 
niewyodrębnionych lokali oraz co do nieruchomości wspólnej takie same 
uprawnienia, jakie przysługują właścicielom lokali wyodrębnionych; odnosi się to 
także do jego obowiązków. 
2. Jeżeli do wyodrębniania własności lokali dochodzi sukcesywnie, właściciele 
lokali już wyodrębnionych nie są stronami umów o wyodrębnieniu dalszych lokali. 
3. Jeżeli budynek został wzniesiony na gruncie oddanym w użytkowanie 
wieczyste, przedmiotem wspólności jest to prawo, a dalsze przepisy o własności lub 
współwłasności gruntu stosuje się odpowiednio do prawa użytkowania wieczystego. 
Art. 5. 1. 
Jeżeli 
powierzchnia 
nieruchomości 
gruntowej 
zabudowanej 
budynkiem, w którym wyodrębniono własność lokali, jest większa niż powierzchnia 
działki budowlanej, w rozumieniu przepisów o gospodarce nieruchomościami, 
niezbędnej do korzystania z niego, współwłaściciele mogą dokonać podziału tej 
nieruchomości. 
2. Jeżeli na nieruchomości gruntowej jest położony więcej niż jeden budynek, 
a przynajmniej w jednym z nich wyodrębniono własność lokalu, współwłaściciele 
mogą dokonać podziału tej nieruchomości polegającego na wydzieleniu z do-
tychczasowej nieruchomości dwóch lub więcej działek budowlanych. 
3. Przy dokonywaniu podziału, o którym mowa w ust. 1 i 2, stosuje się przepisy 
o gospodarce nieruchomościami. 

©Kancelaria Sejmu 
 
 
 
s. 5/15 
 
2023-09-21 
 
Art. 6. Ogół 
właścicieli, 
których lokale wchodzą w skład określonej 
nieruchomości, tworzy wspólnotę mieszkaniową. Wspólnota mieszkaniowa może 
nabywać prawa i zaciągać zobowiązania, pozywać i być pozwana. 
Rozdział 2 
Ustanowienie własności lokalu 
Art. 7. 1. Odrębną własność lokalu można ustanowić w drodze umowy, a także 
jednostronnej czynności prawnej właściciela nieruchomości albo orzeczenia sądu 
znoszącego współwłasność. 
2. Umowa o ustanowieniu odrębnej własności lokalu powinna być dokonana 
w formie aktu notarialnego; do powstania tej własności niezbędny jest wpis do księgi 
wieczystej. 
3. W razie ustanowienia odrębnej własności lokalu bez zaświadczenia, o którym 
mowa w art. 2 ust. 3, powództwo o stwierdzenie nieważności takiego ustanowienia 
może wnieść również właściwy z uwagi na położenie nieruchomości wójt, burmistrz 
albo prezydent miasta, starosta. 
Art. 8. 1. Umowa o ustanowieniu odrębnej własności lokalu powinna określać 
w szczególności: 
1) 
rodzaj, położenie i powierzchnię lokalu oraz pomieszczeń do niego 
przynależnych; 
2) 
wielkość udziałów przypadających właścicielom poszczególnych lokali 
w nieruchomości wspólnej. 
2. Współwłaściciele 
mogą 
w umowie 
określić 
także 
sposób 
zarządu 
nieruchomością wspólną. 
3. Umowa o ustanowieniu odrębnej własności lokalu może być zawarta albo 
przez współwłaścicieli nieruchomości, albo przez właściciela nieruchomości 
i nabywcę lokalu. 
Art. 9. 1. Odrębna własność lokalu może powstać także w wykonaniu umowy 
zobowiązującej właściciela gruntu do wybudowania na tym gruncie domu oraz do 
ustanowienia – po zakończeniu budowy – odrębnej własności lokali i przeniesienia 
tego prawa na drugą stronę umowy lub na inną wskazaną w umowie osobę. 
2. Do ważności umowy, o której mowa w ust. 1, niezbędne jest, aby strona 
podejmująca się budowy była właścicielem gruntu, na którym dom ma być 

©Kancelaria Sejmu 
 
 
 
s. 6/15 
 
2023-09-21 
 
wzniesiony, oraz aby uzyskała pozwolenie na budowę, a roszczenie o ustanowienie 
odrębnej własności lokalu i o przeniesienie tego prawa zostało ujawnione w księdze 
wieczystej. 
3. W wypadku wykonywania umowy w sposób wadliwy albo sprzeczny 
z umową, na wniosek każdego nabywcy, sąd może powierzyć, w trybie postępowania 
nieprocesowego, dalsze wykonywanie umowy innemu wykonawcy na koszt 
i niebezpieczeństwo właściciela gruntu. 
Art. 10. Właściciel nieruchomości może ustanawiać odrębną własność lokali dla 
siebie, na mocy jednostronnej czynności prawnej. W takim wypadku stosuje się 
odpowiednio przepisy o ustanowieniu odrębnej własności w drodze umowy. 
Art. 11. 1. Przepisy o ustanowieniu odrębnej własności lokali w drodze umowy 
stosuje się również odpowiednio do wyodrębnienia własności lokalu z mocy 
orzeczenia sądu znoszącego współwłasność nieruchomości. 
2. Jeżeli uczynienie zadość przesłance samodzielności lokali wymaga wykonania 
robót adaptacyjnych, sąd może w postanowieniu wstępnym, uznającym żądanie 
ustanowienia odrębnej własności lokali w zasadzie za usprawiedliwione, upoważnić 
zainteresowanego uczestnika postępowania do ich wykonania – tymczasowo na jego 
koszt. W razie przeszkód stawianych przez innych uczestników, sąd 
– 
w postanowieniu wstępnym lub w postanowieniu oddzielnym – może wydać stosowne 
nakazy lub zakazy. 
3. Jeżeli wydzielenie lokalu byłoby sprzeczne z art. 2 ust. 1a–2, sąd, znosząc 
współwłasność nieruchomości, nie orzeka o jej podziale przez wydzielenie lokalu, 
a ustala udziały współwłaścicieli w nieruchomości. 
Rozdział 3 
Prawa i obowiązki właścicieli lokali 
Art. 12. 1. Właściciel lokalu ma prawo do współkorzystania z nieruchomości 
wspólnej zgodnie z jej przeznaczeniem. 
2. Pożytki i inne przychody z nieruchomości wspólnej służą pokrywaniu 
wydatków związanych z jej utrzymaniem, a w części przekraczającej te potrzeby 
przypadają właścicielom lokali w stosunku do ich udziałów. W takim samym stosunku 
właściciele lokali ponoszą wydatki i ciężary związane z utrzymaniem nieruchomości 
wspólnej w części nieznajdującej pokrycia w pożytkach i innych przychodach. 

©Kancelaria Sejmu 
 
 
 
s. 7/15 
 
2023-09-21 
 
3. Uchwała właścicieli lokali może ustalić zwiększenie obciążenia z tego tytułu 
właścicieli lokali użytkowych, jeżeli uzasadnia to sposób korzystania z tych lokali. 
Art. 13. 1. Właściciel ponosi wydatki związane z utrzymaniem jego lokalu, jest 
obowiązany utrzymywać swój lokal w należytym stanie, przestrzegać porządku 
domowego, uczestniczyć w kosztach zarządu związanych z utrzymaniem nie-
ruchomości wspólnej, korzystać z niej w sposób nieutrudniający korzystania przez 
innych współwłaścicieli oraz współdziałać z nimi w ochronie wspólnego dobra. 
2. Na żądanie zarządu właściciel lokalu jest obowiązany zezwalać na wstęp do 
lokalu, ilekroć jest to niezbędne do przeprowadzenia konserwacji, remontu albo 
usunięcia awarii w nieruchomości wspólnej, a także w celu wyposażenia budynku, 
jego części lub innych lokali w dodatkowe instalacje. 
Art. 14. Na 
koszty 
zarządu 
nieruchomością 
wspólną 
składają 
się 
w szczególności: 
1) 
wydatki na remonty i bieżącą konserwację; 
2) 
opłaty za dostawę energii elektrycznej i cieplnej, gazu i wody, w części 
dotyczącej nieruchomości wspólnej, oraz opłaty za antenę zbiorczą i windę; 
3) 
ubezpieczenia, podatki i inne opłaty publicznoprawne, chyba że są pokrywane 
bezpośrednio przez właścicieli poszczególnych lokali; 
4) 
wydatki na utrzymanie porządku i czystości; 
5) 
wynagrodzenie członków zarządu lub zarządcy. 
Art. 15. 1. Na pokrycie kosztów zarządu właściciele lokali uiszczają zaliczki 
w formie bieżących opłat, płatne z góry do dnia 10 każdego miesiąca. 
2. (uchylony) 
Art. 16. 1. Jeżeli właściciel lokalu zalega długotrwale z zapłatą należnych od 
niego opłat lub wykracza w sposób rażący lub uporczywy przeciwko obowiązującemu 
porządkowi domowemu albo przez swoje niewłaściwe zachowanie czyni korzystanie 
z innych lokali lub nieruchomości wspólnej uciążliwym, wspólnota mieszkaniowa 
może w trybie procesu żądać sprzedaży lokalu w drodze licytacji na podstawie 
przepisów Kodeksu postępowania cywilnego o egzekucji z nieruchomości. 
2. Właścicielowi, którego lokal został sprzedany, nie przysługuje prawo do 
lokalu zamiennego. 

©Kancelaria Sejmu 
 
 
 
s. 8/15 
 
2023-09-21 
 
Art. 17. Za zobowiązania dotyczące nieruchomości wspólnej odpowiada 
wspólnota mieszkaniowa bez ograniczeń, a każdy właściciel lokalu – w części 
odpowiadającej jego udziałowi w tej nieruchomości. 
Rozdział 4 
Zarząd nieruchomością wspólną 
Art. 18. 1. Właściciele lokali mogą w umowie o ustanowieniu odrębnej 
własności lokali albo w umowie zawartej później w formie aktu notarialnego określić 
sposób zarządu nieruchomością wspólną, a w szczególności mogą powierzyć zarząd 
osobie fizycznej albo prawnej. 
2. W razie sukcesywnego wyodrębniania lokali przyjęty przez dotychczasowych 
współwłaścicieli sposób zarządu nieruchomością wspólną odnosi skutek także do 
każdego kolejnego nabywcy lokalu. 
2a. Zmiana ustalonego w trybie ust. 1 sposobu zarządu nieruchomością wspólną 
może nastąpić na podstawie uchwały właścicieli lokali zaprotokołowanej przez 
notariusza. Uchwała ta stanowi podstawę wpisu do księgi wieczystej. 
3. Jeżeli sposobu zarządu nie określono w umowie, o której mowa w ust. 1, lub 
w uchwale zaprotokołowanej przez notariusza, obowiązują zasady określone 
w niniejszym rozdziale. 
Art. 19. Jeżeli liczba lokali wyodrębnionych i lokali niewyodrębnionych, 
należących nadal do dotychczasowego właściciela, nie jest większa niż trzy, do 
zarządu nieruchomością wspólną mają odpowiednie zastosowanie przepisy Kodeksu 
cywilnego i Kodeksu postępowania cywilnego o współwłasności. 
Art. 20. 1. Jeżeli liczba lokali wyodrębnionych i lokali niewyodrębnionych jest 
większa niż trzy, właściciele lokali są obowiązani podjąć uchwałę o wyborze 
jednoosobowego lub kilkuosobowego zarządu. Członkiem zarządu może być 
wyłącznie osoba fizyczna. 
2. Zarząd lub poszczególni jego członkowie mogą być w każdej chwili na mocy 
uchwały właścicieli lokali zawieszeni w czynnościach lub odwołani. 
Art. 21. 1. Zarząd kieruje sprawami wspólnoty mieszkaniowej i reprezentuje ją 
na zewnątrz oraz w stosunkach między wspólnotą a poszczególnymi właścicielami 
lokali. 

©Kancelaria Sejmu 
 
 
 
s. 9/15 
 
2023-09-21 
 
2. Gdy zarząd jest kilkuosobowy, oświadczenia woli za wspólnotę mieszkaniową 
składają przynajmniej dwaj jego członkowie. 
3. Zarząd na podstawie pełnomocnictwa, o którym mowa w art. 22 ust. 2, składa 
oświadczenia w celu wykonania uchwał w sprawach, o których mowa w art. 22 ust. 3 
pkt 5, 5a i 6, ze skutkiem w stosunku do właścicieli wszystkich lokali. 
4. (uchylony) 
5. (uchylony) 
Art. 22. 1. Czynności zwykłego zarządu podejmuje zarząd samodzielnie. 
2. Do podjęcia przez zarząd czynności przekraczającej zakres zwykłego zarządu 
potrzebna jest uchwała właścicieli lokali wyrażająca zgodę na dokonanie tej czynności 
oraz udzielająca zarządowi pełnomocnictwa do zawierania umów stanowiących 
czynności przekraczające zakres zwykłego zarządu w formie prawem przewidzianej. 
3. Czynnościami przekraczającymi zakres zwykłego zarządu są w szczególności: 
1) 
ustalenie wynagrodzenia zarządu lub zarządcy nieruchomości wspólnej; 
2) 
przyjęcie rocznego planu gospodarczego; 
3) 
ustalenie wysokości opłat na pokrycie kosztów zarządu; 
4) 
zmiana przeznaczenia części nieruchomości wspólnej; 
5) 
udzielenie zgody na nadbudowę lub przebudowę nieruchomości wspólnej, na 
ustanowienie odrębnej własności lokalu powstałego w następstwie nadbudowy 
lub przebudowy i rozporządzenie tym lokalem oraz na zmianę wysokości 
udziałów w następstwie powstania odrębnej własności lokalu nadbudowanego 
lub przebudowanego; 
5a) udzielenie zgody na zmianę wysokości udziałów we współwłasności 
nieruchomości wspólnej; 
6) 
dokonanie podziału nieruchomości wspólnej; 
6a) nabycie nieruchomości; 
7) 
wytoczenie powództwa, o którym mowa w art. 16; 
8) 
ustalenie, w wypadkach nieuregulowanych przepisami, części kosztów 
związanych z eksploatacją urządzeń lub części budynku służących zarówno do 
użytku poszczególnych właścicieli lokali, jak i do wspólnego użytku właścicieli 
co najmniej dwóch lokali, które zaliczane będą do kosztów zarządu 
nieruchomością wspólną; 
9) 
udzielenie zgody na podział nieruchomości gruntowej zabudowanej więcej niż 
jednym budynkiem mieszkalnym i związane z tym zmiany udziałów 

©Kancelaria Sejmu 
 
 
 
s. 10/15 
 
2023-09-21 
 
w nieruchomości wspólnej oraz ustalenie wysokości udziałów w nowo 
powstałych, odrębnych nieruchomościach wspólnych; 
10) określenie zakresu i sposobu prowadzenia przez zarząd lub zarządcę, któremu 
zarząd nieruchomością wspólną powierzono w sposób określony w art. 18 ust. 1, 
ewidencji pozaksięgowej kosztów zarządu nieruchomością wspólną, zaliczek 
uiszczanych na pokrycie tych kosztów, a także rozliczeń z innych tytułów na 
rzecz nieruchomości wspólnej. 
4. Połączenie dwóch lokali stanowiących odrębne nieruchomości w jedną 
nieruchomość lub podział lokalu wymaga zgody właścicieli lokali wyrażonej 
w uchwale. W razie odmowy zainteresowany właściciel lokalu może żądać rozstrzyg-
nięcia przez sąd. 
Art. 23. 1. Uchwały właścicieli lokali są podejmowane bądź na zebraniu, bądź 
w drodze indywidualnego zbierania głosów przez zarząd; uchwała może być 
wynikiem głosów oddanych częściowo na zebraniu, częściowo w drodze 
indywidualnego ich zbierania. 
2. Uchwały zapadają większością głosów właścicieli lokali, liczoną według 
wielkości udziałów, chyba że w umowie lub w uchwale podjętej w tym trybie 
postanowiono, że w określonej sprawie na każdego właściciela przypada jeden głos. 
2a. Jeżeli suma udziałów w nieruchomości wspólnej nie jest równa 1 albo 
większość udziałów należy do jednego właściciela bądź gdy obydwa te warunki 
spełnione są łącznie, głosowanie według zasady, że na każdego właściciela przypada 
jeden głos, wprowadza się na każde żądanie właścicieli lokali posiadających łącznie 
co najmniej 1/5 udziałów w nieruchomości wspólnej. 
2b. Jeżeli lokal jest przedmiotem współwłasności w częściach ułamkowych, 
współwłaściciele celem oddania głosu przypadającego na ich lokal w głosowaniu 
prowadzonym według zasady, że na każdego właściciela przypada jeden głos, 
obowiązani są ustanowić w formie pisemnej pełnomocnika. Ustanowienia 
pełnomocnika współwłaściciele lokalu dokonują większością głosów liczoną według 
wielkości udziałów we współwłasności lokalu. 
3. O treści uchwały, która została podjęta z udziałem głosów zebranych 
indywidualnie, każdy właściciel lokalu powinien zostać powiadomiony na piśmie. 
Art. 24. W razie braku zgody wymaganej większości właścicieli lokali zarząd 
lub zarządca, któremu zarząd nieruchomością wspólną powierzono w sposób 

©Kancelaria Sejmu 
 
 
 
s. 11/15 
 
2023-09-21 
 
określony w art. 18 ust. 1, może żądać rozstrzygnięcia przez sąd, który orzeknie mając 
na względzie cel zamierzonej czynności oraz interesy wszystkich właścicieli. Sprawę 
sąd rozpoznaje w postępowaniu nieprocesowym. 
Art. 25. 1. Właściciel lokalu może zaskarżyć uchwałę do sądu z powodu jej 
niezgodności z przepisami prawa lub z umową właścicieli lokali albo jeśli narusza ona 
zasady prawidłowego zarządzania nieruchomością wspólną lub w inny sposób narusza 
jego interesy. 
1a. Powództwo, o którym mowa w ust. 1, może być wytoczone przeciwko 
wspólnocie mieszkaniowej w terminie 6 tygodni od dnia podjęcia uchwały na zebraniu 
ogółu właścicieli lokali albo od dnia powiadomienia wytaczającego powództwo 
o treści uchwały podjętej w trybie indywidualnego zbierania głosów. 
2. Zaskarżona uchwała podlega wykonaniu, chyba że sąd wstrzyma jej 
wykonanie do czasu zakończenia sprawy. 
Art. 26. 1. Jeżeli zarząd nie został powołany lub pomimo powołania nie 
wypełnia swoich obowiązków albo narusza zasady prawidłowej gospodarki, każdy 
właściciel lokalu może żądać ustanowienia zarządcy przymusowego przez sąd, który 
określi zakres jego uprawnień oraz należne mu wynagrodzenie. Sąd odwoła zarządcę, 
gdy ustaną przyczyny jego powołania. 
2. Jeżeli w terminie dwóch lat od dnia wyodrębnienia własności pierwszego 
lokalu 
w nieruchomości, 
w której 
liczba 
lokali 
wyodrębnionych 
i lokali 
niewyodrębnionych jest większa niż trzy, właściciele lokali nie dokonają wyboru 
zarządu ani nie powierzą zarządu nieruchomością wspólną w umowie zawartej 
w formie aktu notarialnego, ustanowienia zarządcy przymusowego przez sąd może 
żądać także dotychczasowy zarządca nieruchomości, który sprawował zarząd 
nieruchomością w dniu, w którym wyodrębniono własność pierwszego lokalu, 
i kontynuował zarząd tą nieruchomością przez okres co najmniej dwóch lat. 
Art. 27. Każdy właściciel lokalu ma prawo i obowiązek współdziałania 
w zarządzie nieruchomością wspólną. Nie uchybia to jednak przepisom art. 21 ust. 1 
i art. 22 ust. 1. 
Art. 28. Właściciel lokalu pełniący obowiązki członka zarządu może żądać od 
wspólnoty wynagrodzenia odpowiadającego uzasadnionemu nakładowi pracy. 

©Kancelaria Sejmu 
 
 
 
s. 12/15 
 
2023-09-21 
 
Art. 29. 1. Zarząd lub zarządca, któremu zarząd nieruchomością wspólną 
powierzono w sposób określony w art. 18 ust. 1, jest obowiązany prowadzić dla 
każdej nieruchomości wspólnej, określoną przez wspólnotę mieszkaniową, ewidencję 
pozaksięgową kosztów zarządu nieruchomością wspólną oraz zaliczek uiszczanych na 
pokrycie tych kosztów, a także rozliczeń z innych tytułów na rzecz nieruchomości 
wspólnej. 
1a. Okresem rozliczeniowym wspólnoty mieszkaniowej jest rok kalendarzowy. 
1b. Zarząd lub zarządca, któremu zarząd nieruchomością wspólną powierzono 
w sposób określony w art. 18 ust. 1, jest obowiązany sporządzić protokół przejęcia 
nieruchomości i jej dokumentacji technicznej (budowlanej, powykonawczej i książki 
obiektu budowlanego) w imieniu wspólnoty mieszkaniowej, przechowywać 
dokumentację techniczną budynku oraz prowadzić i aktualizować spis właścicieli 
lokali i przypadających im udziałów w nieruchomości wspólnej. 
1c. Zarząd lub zarządca, któremu zarząd nieruchomością wspólną powierzono 
w sposób określony w art. 18 ust. 1, jest obowiązany do podjęcia czynności 
zmierzających do opracowania lub aktualizacji dokumentacji technicznej budynku 
i rozliczenia kosztów związanych z opracowaniem lub aktualizacją tej dokumentacji. 
1d. Jeżeli uchwała właścicieli lokali nie stanowi inaczej, koszty opracowania lub 
aktualizacji dokumentacji technicznej budynku obciążają: 
1) 
do czasu wyodrębnienia własności ostatniego lokalu – dotychczasowego 
właściciela nieruchomości; 
2) 
po wyodrębnieniu własności ostatniego lokalu – wszystkich właścicieli lokali 
w częściach odpowiadających ich udziałom w nieruchomości wspólnej. 
1e. Zarząd lub zarządca, któremu zarząd nieruchomością wspólną powierzono 
w sposób określony w art. 18 ust. 1, może żądać od właścicieli lokali okazania 
dokumentów potwierdzających prawo własności lokali. 
2. Właściciele lokali podejmują uchwałę w przedmiocie udzielenia absolutorium 
zarządowi lub zarządcy, któremu zarząd nieruchomością wspólną powierzono 
w sposób określony w art. 18 ust. 1, z prowadzonej przez niego działalności. 
3. Prawo kontroli działalności zarządu służy każdemu właścicielowi lokalu. 
Art. 30. 1. Zarząd lub zarządca, któremu zarząd nieruchomością wspólną 
powierzono w sposób określony w art. 18 ust. 1, jest obowiązany: 
1) 
dokonywać rozliczeń przez rachunek bankowy; 
2) 
składać właścicielom lokali roczne sprawozdanie ze swojej działalności; 

©Kancelaria Sejmu 
 
 
 
s. 13/15 
 
2023-09-21 
 
3) 
zwoływać zebranie ogółu właścicieli lokali co najmniej raz w roku, nie później 
niż w pierwszym kwartale każdego roku. 
1a. W wypadku gdy zarząd lub zarządca, któremu zarząd nieruchomością 
wspólną powierzono w sposób określony w art. 18 ust. 1, nie zwoła zebrania ogółu 
właścicieli lokali w terminie, o którym mowa w ust. 1 pkt 3, zebranie coroczne może 
zwołać każdy z właścicieli. 
2. Przedmiotem 
zebrania, 
o którym 
mowa 
w ust. 1, 
powinny 
być 
w szczególności: 
1) 
uchwalenie rocznego planu gospodarczego zarządu nieruchomością wspólną 
i opłat na pokrycie kosztów zarządu; 
2) 
ocena pracy zarządu lub zarządcy, któremu zarząd nieruchomością wspólną 
powierzono w sposób określony w art. 18 ust. 1; 
3) 
sprawozdanie zarządu i podjęcie uchwały w przedmiocie udzielenia mu 
absolutorium. 
Art. 31. Zebrania ogółu właścicieli lokali: 
a) 
mogą być także, w razie potrzeby, zwoływane przez zarząd lub zarządcę, 
któremu zarząd nieruchomością wspólną powierzono w sposób określony 
w art. 18 ust. 1, 
b) 
zwoływane są na wniosek właścicieli lokali dysponujących co najmniej 
1/10 udziałów w nieruchomości wspólnej przez zarząd lub zarządcę, któremu 
zarząd nieruchomością wspólną powierzono w sposób określony w art. 18 ust. 1. 
Art. 32. 1. O zebraniu ogółu właścicieli lokali zarząd lub zarządca, któremu 
zarząd nieruchomością wspólną powierzono w sposób określony w art. 18 ust. 1, 
zawiadamia każdego właściciela lokalu na piśmie przynajmniej na tydzień przed 
terminem zebrania. 
2. W zawiadomieniu należy podać dzień, godzinę, miejsce i porządek obrad. 
W wypadku zamierzonej zmiany we wzajemnych prawach i obowiązkach właścicieli 
lokali należy wskazać treść tej zmiany. 
Art. 32a. Jeżeli grunt wchodzący w skład nieruchomości wspólnej nie spełnia 
wymogów przewidzianych dla działki budowlanej, uniemożliwiając prawidłowe 
i racjonalne korzystanie z budynków i urządzeń z nimi związanych, zarząd lub 
zarządca, któremu zarząd nieruchomością wspólną powierzono w sposób określony 

©Kancelaria Sejmu 
 
 
 
s. 14/15 
 
2023-09-21 
 
w art. 18 ust. 1, jest obowiązany przedstawić właścicielom lokali projekty uchwał 
w sprawie: 
1) 
wyrażenia zgody na nabycie przyległych nieruchomości gruntowych 
umożliwiających 
spełnienie 
wymogów 
przewidzianych 
dla 
działek 
budowlanych; 
2) 
udzielenia zarządowi lub zarządcy, któremu zarząd nieruchomością wspólną 
powierzono w sposób określony w art. 18 ust. 1, pełnomocnictwa do wykonania 
odpowiednich, prawem przewidzianych, czynności zmierzających do nabycia 
przyległych nieruchomości gruntowych na rzecz wspólnoty mieszkaniowej. 
Art. 33. W razie powierzenia zarządu osobie fizycznej lub prawnej, w trybie 
przewidzianym w art. 18 ust. 1, w braku odmiennych postanowień umowy, stosuje się 
odpowiednio przepisy niniejszego rozdziału. 
Rozdział 5 
Zmiany w przepisach obowiązujących, przepisy przejściowe i końcowe 
Art. 34–38. (pominięte) 
Art. 39. 1. (pominięty) 
2. Minister Sprawiedliwości, w drodze rozporządzenia, określa tryb egzekucji 
z lokali stanowiących odrębne nieruchomości. 
Art. 40. 1. Państwowe lub komunalne jednostki organizacyjne, sprawujące na 
podstawie przepisów dotychczasowych zarząd nieruchomościami wspólnymi, są 
obowiązane zapewnić dla każdej z zarządzanych nieruchomości wspólnych ewidencję 
umożliwiającą najpóźniej od dnia 1 października 1994 r. ustalenie kosztów 
i przychodów dla każdej wspólnej nieruchomości oraz powiadomić współwłaścicieli, 
nie później niż do dnia 30 listopada 1994 r., o zmianach, jakie wprowadza niniejsza 
ustawa co do sposobu zarządzania nieruchomością wspólną oraz co do ponoszenia 
jego kosztów. 
2. Do czasu uregulowania tych spraw przez właścicieli do zarządu, o którym 
mowa w ust. 1, stosuje się odpowiednio przepisy niniejszej ustawy dotyczące zarządu 
zleconego przez właścicieli osobie fizycznej lub prawnej. 

©Kancelaria Sejmu 
 
 
 
s. 15/15 
 
2023-09-21 
 
Art. 41. Ustawa wchodzi w życie z dniem 1 stycznia 1995 r., z wyjątkiem 
przepisu art. 40 ust. 1, który wchodzi w życie z dniem ogłoszenia1). 
                                                           
1) Ustawa została ogłoszona w dniu 27 lipca 1994 r. 
