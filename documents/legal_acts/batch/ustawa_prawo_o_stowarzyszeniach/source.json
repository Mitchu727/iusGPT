[{"id": "Art. 1.", "content": "Art. 1. 1. Obywatele polscy realizuj\u0105 prawo zrzeszania si\u0119 w stowarzyszeniach, zgodnie z przepisami Konstytucji oraz porz\u0105dkiem prawnym okre\u015blonym w ustawach. 2. W zakresie swoich cel\u00f3w statutowych stowarzyszenia mog\u0105 reprezentowa\u0107 interesy zbiorowe swoich cz\u0142onk\u00f3w wobec organ\u00f3w w\u0142adzy publicznej. 3. Stowarzyszenia maj\u0105 prawo wypowiadania si\u0119 w sprawach publicznych."}, {"id": "Art. 2.", "content": "Art. 2. 1. Stowarzyszenie jest dobrowolnym, samorz\u0105dnym, trwa\u0142ym zrzeszeniem o celach niezarobkowych. 2. Stowarzyszenie samodzielnie okre\u015bla swoje cele, programy dzia\u0142ania i struktury organizacyjne oraz uchwala akty wewn\u0119trzne dotycz\u0105ce jego dzia\u0142alno\u015bci. 3. Stowarzyszenie opiera dzia\u0142alno\u015b\u0107 na pracy spo\u0142ecznej swoich cz\u0142onk\u00f3w. Do prowadzenia swych spraw stowarzyszenie mo\u017ce zatrudnia\u0107 pracownik\u00f3w, w tym swoich cz\u0142onk\u00f3w. Opracowano na podstawie: t.j. Dz. U. z 2020 r. poz. 2261. \u00a9Kancelaria Sejmu   s. 2/20    21.12.2020"}, {"id": "Art. 3.", "content": "Art. 3. 1. Prawo tworzenia stowarzysze\u0144 przys\u0142uguje obywatelom polskim maj\u0105cym pe\u0142n\u0105 zdolno\u015b\u0107 do czynno\u015bci prawnych i niepozbawionym praw publicznych. 2. Ma\u0142oletni w wieku od 16 do 18 lat, kt\u00f3rzy maj\u0105 ograniczon\u0105 zdolno\u015b\u0107 do czynno\u015bci prawnych, mog\u0105 nale\u017ce\u0107 do stowarzysze\u0144 i korzysta\u0107 z czynnego i biernego prawa wyborczego, z tym \u017ce w sk\u0142adzie zarz\u0105du stowarzyszenia wi\u0119kszo\u015b\u0107 musz\u0105 stanowi\u0107 osoby o pe\u0142nej zdolno\u015bci do czynno\u015bci prawnych. 3. Ma\u0142oletni poni\u017cej 16 lat mog\u0105, za zgod\u0105 przedstawicieli ustawowych, nale\u017ce\u0107 do stowarzysze\u0144 wed\u0142ug zasad okre\u015blonych w ich statutach, bez prawa udzia\u0142u w g\u0142osowaniu na walnych zebraniach cz\u0142onk\u00f3w oraz bez korzystania z czynnego i biernego prawa wyborczego do w\u0142adz stowarzyszenia. Je\u017celi jednak jednostka organizacyjna stowarzyszenia zrzesza wy\u0142\u0105cznie ma\u0142oletnich, mog\u0105 oni wybiera\u0107 i by\u0107 wybierani do w\u0142adz tej jednostki."}, {"id": "Art. 4.", "content": "Art. 4. 1. Cudzoziemcy maj\u0105cy miejsce zamieszkania na terytorium Rzeczypospolitej Polskiej mog\u0105 zrzesza\u0107 si\u0119 w stowarzyszeniach, zgodnie z przepisami obowi\u0105zuj\u0105cymi obywateli polskich. 2. Cudzoziemcy niemaj\u0105cy miejsca zamieszkania na terytorium Rzeczypospolitej Polskiej mog\u0105 wst\u0119powa\u0107 do stowarzysze\u0144, kt\u00f3rych statuty przewiduj\u0105 tak\u0105 mo\u017cliwo\u015b\u0107."}, {"id": "Art. 5.", "content": "Art. 5. 1. Stowarzyszenia mi\u0119dzynarodowe mog\u0105 by\u0107 tworzone na terytorium Rzeczypospolitej Polskiej wed\u0142ug zasad okre\u015blonych w ustawie. 2. Stowarzyszenia mog\u0105 nale\u017ce\u0107 do organizacji mi\u0119dzynarodowych na warunkach okre\u015blonych w ich statutach, je\u017celi nie narusza to zobowi\u0105za\u0144 wynikaj\u0105cych z um\u00f3w mi\u0119dzynarodowych, kt\u00f3rych Rzeczpospolita Polska jest stron\u0105."}, {"id": "Art. 6.", "content": "Art. 6. 1. Tworzenie stowarzysze\u0144 przyjmuj\u0105cych zasad\u0119 bezwzgl\u0119dnego pos\u0142usze\u0144stwa ich cz\u0142onk\u00f3w wobec w\u0142adz stowarzyszenia jest zakazane. 2. Nikogo nie wolno zmusza\u0107 do udzia\u0142u w stowarzyszeniu lub ogranicza\u0107 jego prawa do wyst\u0105pienia ze stowarzyszenia. Nikt nie mo\u017ce ponosi\u0107 ujemnych nast\u0119pstw z powodu przynale\u017cno\u015bci do stowarzyszenia albo pozostawania poza nim."}, {"id": "Art. 7.", "content": "Art. 7. 1. Przepisom ustawy nie podlegaj\u0105: 1) organizacje spo\u0142eczne dzia\u0142aj\u0105ce na podstawie odr\u0119bnych ustaw lub um\u00f3w mi\u0119dzynarodowych, kt\u00f3rych Rzeczpospolita Polska jest stron\u0105; \u00a9Kancelaria Sejmu   s. 3/20    21.12.2020  2) ko\u015bcio\u0142y i inne zwi\u0105zki wyznaniowe oraz ich osoby prawne; 3) organizacje religijne, kt\u00f3rych sytuacja prawna jest uregulowana ustawami o stosunku pa\u0144stwa do ko\u015bcio\u0142\u00f3w i innych zwi\u0105zk\u00f3w wyznaniowych, dzia\u0142aj\u0105ce w obr\u0119bie tych ko\u015bcio\u0142\u00f3w i zwi\u0105zk\u00f3w; 4) komitety wyborcze utworzone w zwi\u0105zku z wyborami do Sejmu, do Senatu, wyborem Prezydenta Rzeczypospolitej Polskiej, wyborami do Parlamentu Europejskiego lub wyborami do organ\u00f3w samorz\u0105du terytorialnego; 5) partie polityczne. 2. Do organizacji, o kt\u00f3rych mowa w ust. 1 pkt 1 i 3, w sprawach nieuregulowanych odr\u0119bnie stosuje si\u0119 przepisy ustawy."}, {"id": "Art. 8.", "content": "Art. 8. 1. Stowarzyszenie podlega obowi\u0105zkowi wpisu do Krajowego Rejestru S\u0105dowego, o ile przepis ustawy nie stanowi inaczej. 2. (uchylony) 3. (uchylony) 4. (uchylony) 5. Nadz\u00f3r nad dzia\u0142alno\u015bci\u0105 stowarzysze\u0144 nale\u017cy do: 1) wojewody w\u0142a\u015bciwego ze wzgl\u0119du na siedzib\u0119 stowarzyszenia \uf02d w zakresie nadzoru nad dzia\u0142alno\u015bci\u0105 stowarzysze\u0144 jednostek samorz\u0105du terytorialnego, 2) starosty w\u0142a\u015bciwego ze wzgl\u0119du na siedzib\u0119 stowarzyszenia \uf02d w zakresie nadzoru nad innymi ni\u017c wymienione w pkt 1 stowarzyszeniami \uf02d zwanych dalej \u201eorganami nadzoruj\u0105cymi\u201d. 6. Przepisy ustawy nie naruszaj\u0105 uprawnie\u0144 prokuratora wynikaj\u0105cych z innych ustaw."}, {"id": "Art. 9.", "content": "Art. 9. Osoby w liczbie co najmniej siedmiu, zamierzaj\u0105ce za\u0142o\u017cy\u0107 stowarzyszenie, uchwalaj\u0105 statut stowarzyszenia oraz wybieraj\u0105 komitet za\u0142o\u017cycielski albo w\u0142adze stowarzyszenia."}, {"id": "Art. 10.", "content": "Art. 10. 1. Statut stowarzyszenia okre\u015bla w szczeg\u00f3lno\u015bci: 1) nazw\u0119 stowarzyszenia, odr\u00f3\u017cniaj\u0105c\u0105 je od innych stowarzysze\u0144, organizacji i instytucji; \u00a9Kancelaria Sejmu   s. 4/20    21.12.2020  2) teren dzia\u0142ania i siedzib\u0119 stowarzyszenia; 3) cele i sposoby ich realizacji; 4) spos\u00f3b nabywania i utraty cz\u0142onkostwa, przyczyny utraty cz\u0142onkostwa oraz prawa i obowi\u0105zki cz\u0142onk\u00f3w; 5) w\u0142adze stowarzyszenia, tryb dokonywania ich wyboru, uzupe\u0142niania sk\u0142adu oraz ich kompetencje; 5a) mo\u017cliwo\u015b\u0107 otrzymywania przez cz\u0142onk\u00f3w zarz\u0105du wynagrodzenia za czynno\u015bci wykonywane w zwi\u0105zku z pe\u0142nion\u0105 funkcj\u0105; 6) spos\u00f3b reprezentowania stowarzyszenia, w szczeg\u00f3lno\u015bci spos\u00f3b zaci\u0105gania zobowi\u0105za\u0144 maj\u0105tkowych, a tak\u017ce warunki wa\u017cno\u015bci uchwa\u0142 w\u0142adz stowarzyszenia; 7) spos\u00f3b uzyskiwania \u015brodk\u00f3w finansowych oraz ustanawiania sk\u0142adek cz\u0142onkowskich; 8) zasady dokonywania zmian statutu; 9) spos\u00f3b rozwi\u0105zania si\u0119 stowarzyszenia. 1a. Je\u017celi cz\u0142onkowie w\u0142adzy stowarzyszenia wyrazili na to zgod\u0119 w formie dokumentowej, g\u0142osowanie poza posiedzeniami w\u0142adz stowarzyszenia mo\u017ce odbywa\u0107 si\u0119 z wykorzystaniem \u015brodk\u00f3w komunikacji elektronicznej.  1b. Mo\u017cliwo\u015b\u0107 udzia\u0142u w posiedzeniu w\u0142adz stowarzyszenia przy wykorzystaniu \u015brodk\u00f3w komunikacji elektronicznej jest wskazana w zawiadomieniu o tym zebraniu, zawieraj\u0105cym dok\u0142adny opis sposobu uczestnictwa i wykonywania prawa g\u0142osu.  1c. Wykorzystanie \u015brodk\u00f3w komunikacji elektronicznej w g\u0142osowaniach na posiedzeniach w\u0142adzy stowarzyszenia odbywa si\u0119 przy zapewnieniu co najmniej:  1) transmisji obrad posiedzenia w czasie rzeczywistym;  2) dwustronnej komunikacji w czasie rzeczywistym, w ramach kt\u00f3rej cz\u0142onek w\u0142adzy stowarzyszenia mo\u017ce wypowiada\u0107 si\u0119 w toku obrad;  3) wykonywania osobi\u015bcie lub przez pe\u0142nomocnika prawa g\u0142osu przed lub w toku posiedzenia.  1d. Wykorzystanie \u015brodk\u00f3w komunikacji elektronicznej w g\u0142osowaniach na oraz poza posiedzeniami w\u0142adz stowarzyszenia mo\u017ce podlega\u0107 odmiennym uregulowaniom w tym ograniczeniom w statucie stowarzyszenia. Statut stowarzyszenia mo\u017ce te\u017c wprost wy\u0142\u0105czy\u0107 mo\u017cliwo\u015b\u0107 stosowania powy\u017cszych przepis\u00f3w w stowarzyszeniu.  \u00a9Kancelaria Sejmu   s. 5/20    21.12.2020  1e. Rozwi\u0105zania, o kt\u00f3rych mowa w ust. 1a\u20131d, stosuje si\u0119 w przypadku wprowadzenia stanu zagro\u017cenia epidemicznego lub stanu epidemii, o kt\u00f3rych mowa w ustawie z dnia 5 grudnia 2008 r. o zapobieganiu oraz zwalczaniu zaka\u017ce\u0144 i chor\u00f3b zaka\u017anych u ludzi (Dz. U. z 2020 r. poz. 1845). 1f. Je\u017celi kadencja w\u0142adz stowarzyszenia, o kt\u00f3rych mowa w ust. 1 pkt 5, up\u0142ywa w okresie obowi\u0105zywania stanu zagro\u017cenia epidemicznego lub stanu epidemii, o kt\u00f3rych mowa w ustawie z dnia 5 grudnia 2008 r. o zapobieganiu oraz zwalczaniu zaka\u017ce\u0144 i chor\u00f3b zaka\u017anych u ludzi, lub do 30 dni po odwo\u0142aniu danego stanu, podlega ona przed\u0142u\u017ceniu do czasu wyboru w\u0142adz stowarzyszenia na now\u0105 kadencj\u0119, jednak nie d\u0142u\u017cej ni\u017c do 60 dni od dnia odwo\u0142ania stanu zagro\u017cenia epidemicznego lub stanu epidemii. 2. Og\u00f3lnokrajowe stowarzyszenia zrzeszaj\u0105ce osoby wykonuj\u0105ce okre\u015blony zaw\u00f3d lub zawody pokrewne, podejmuj\u0105ce zadania w zakresie rozpowszechniania wiedzy specjalistycznej i podnoszenia poziomu zawodowego w ramach wewn\u0119trznego systemu potwierdzania kwalifikacji i umiej\u0119tno\u015bci \u2013 okre\u015blaj\u0105 w statucie te zadania oraz zakres i spos\u00f3b ich realizacji. 3. Osoba prawna mo\u017ce by\u0107 jedynie wspieraj\u0105cym cz\u0142onkiem stowarzyszenia."}, {"id": "Art. 10a.", "content": "Art. 10a. 1. Stowarzyszenie mo\u017ce tworzy\u0107 terenowe jednostki organizacyjne. W takim przypadku statut stowarzyszenia okre\u015bla: 1) zasady tworzenia oraz rozwi\u0105zania terenowej jednostki organizacyjnej; 2) struktur\u0119 organizacyjn\u0105 terenowej jednostki organizacyjnej; 3) organy terenowej jednostki organizacyjnej, w tym zarz\u0105d, oraz tryb dokonywania ich wyboru lub powo\u0142ywania; 4) mo\u017cliwo\u015b\u0107 otrzymywania przez cz\u0142onk\u00f3w zarz\u0105du terenowej jednostki organizacyjnej wynagrodzenia za czynno\u015bci wykonywane w zwi\u0105zku z pe\u0142nion\u0105 funkcj\u0105, w przypadku gdy w statucie stowarzyszenia przewidziano mo\u017cliwo\u015b\u0107 otrzymywania takiego wynagrodzenia przez cz\u0142onk\u00f3w zarz\u0105du stowarzyszenia. 2. Terenowa jednostka organizacyjna prowadzi dzia\u0142alno\u015b\u0107 na podstawie statutu stowarzyszenia. Na zasadach i w trybie okre\u015blonym w statucie stowarzyszenia terenowa jednostka organizacyjna mo\u017ce przyj\u0105\u0107 regulamin okre\u015blaj\u0105cy szczeg\u00f3\u0142ow\u0105 jej organizacj\u0119 i spos\u00f3b dzia\u0142ania. 3. Je\u017celi statut stowarzyszenia tak stanowi, terenowa jednostka organizacyjna mo\u017ce uzyska\u0107 osobowo\u015b\u0107 prawn\u0105. W takim przypadku statut stowarzyszenia okre\u015bla: \u00a9Kancelaria Sejmu   s. 6/20    21.12.2020  1) warunki, kt\u00f3re musz\u0105 by\u0107 spe\u0142nione, aby mog\u0142a ona uzyska\u0107 osobowo\u015b\u0107 prawn\u0105; 2) zasady gospodarowania maj\u0105tkiem; 3) spos\u00f3b reprezentowania, w szczeg\u00f3lno\u015bci zaci\u0105gania zobowi\u0105za\u0144 maj\u0105tkowych oraz zawierania um\u00f3w z cz\u0142onkami jej zarz\u0105du; 4) szczeg\u00f3\u0142owe zasady likwidacji. 4. Wniosek o wpis oraz wniosek o wykre\u015blenie terenowej jednostki organizacyjnej, o kt\u00f3rej mowa w ust. 3, z Krajowego Rejestru S\u0105dowego sk\u0142ada zarz\u0105d stowarzyszenia. 5. Terenowa jednostka organizacyjna uzyskuje osobowo\u015b\u0107 prawn\u0105 i mo\u017ce rozpocz\u0105\u0107 dzia\u0142alno\u015b\u0107 po wpisie do Krajowego Rejestru S\u0105dowego. 6. Z chwil\u0105 wykre\u015blenia z Krajowego Rejestru S\u0105dowego terenowej jednostki organizacyjnej z osobowo\u015bci\u0105 prawn\u0105 traci ona osobowo\u015b\u0107 prawn\u0105, a stowarzyszenie wst\u0119puje we wszystkie prawa i obowi\u0105zki tej jednostki. 7. W przypadku rozwi\u0105zania terenowej jednostki organizacyjnej posiadaj\u0105cej osobowo\u015b\u0107 prawn\u0105, przeprowadza si\u0119 jej likwidacj\u0119. Maj\u0105tek pozosta\u0142y po likwidacji pozostaje maj\u0105tkiem stowarzyszenia. Do likwidacji przepisy art. 36 i art. 37 stosuje si\u0119 odpowiednio."}, {"id": "Art. 10b.", "content": "Art. 10b. 1. W przypadku gdy dzia\u0142alno\u015b\u0107 terenowej jednostki organizacyjnej posiadaj\u0105cej osobowo\u015b\u0107 prawn\u0105 wykazuje ra\u017c\u0105ce lub uporczywe naruszanie przepis\u00f3w prawa lub statutu stowarzyszenia, je\u017celi statut stowarzyszenia tak stanowi, organ w nim wskazany mo\u017ce podj\u0105\u0107 uchwa\u0142\u0119 o powo\u0142aniu zarz\u0105du komisarycznego w tej jednostce. 2. Zarz\u0105d komisaryczny powo\u0142uje si\u0119 na okres niezb\u0119dny do usuni\u0119cia nieprawid\u0142owo\u015bci zwi\u0105zanych z ra\u017c\u0105cym lub uporczywym naruszaniem przepis\u00f3w prawa lub statutu stowarzyszenia, nie d\u0142u\u017cszy jednak ni\u017c przewidziany w statucie stowarzyszenia. 3. Uchwa\u0142a o powo\u0142aniu zarz\u0105du komisarycznego wskazuje spos\u00f3b reprezentacji terenowej jednostki organizacyjnej przez ten zarz\u0105d. 4. Z dniem podj\u0119cia uchwa\u0142y o powo\u0142aniu zarz\u0105du komisarycznego cz\u0142onkowie zarz\u0105du terenowej jednostki organizacyjnej zostaj\u0105 odwo\u0142ani z mocy prawa. 5. Zarz\u0105d stowarzyszenia sk\u0142ada wniosek o wpis zarz\u0105du komisarycznego do Krajowego Rejestru S\u0105dowego, w terminie 7 dni od dnia podj\u0119cia uchwa\u0142y, o kt\u00f3rej mowa w ust. 1, oraz zawiadamia o jej podj\u0119ciu organ nadzoruj\u0105cy, w\u0142a\u015bciwy ze \u00a9Kancelaria Sejmu   s. 7/20    21.12.2020  wzgl\u0119du na siedzib\u0119 terenowej jednostki organizacyjnej. Po ustaniu przyczyny powo\u0142ania zarz\u0105du komisarycznego albo up\u0142ywu okresu, na jaki zosta\u0142 on ustanowiony zarz\u0105d stowarzyszenia sk\u0142ada wniosek o jego wykre\u015blenie z Krajowego Rejestru S\u0105dowego."}, {"id": "Art. 11.", "content": "Art. 11. 1. Najwy\u017csz\u0105 w\u0142adz\u0105 stowarzyszenia jest walne zebranie cz\u0142onk\u00f3w. W sprawach, w kt\u00f3rych statut nie okre\u015bla w\u0142a\u015bciwo\u015bci w\u0142adz stowarzyszenia, podejmowanie uchwa\u0142 nale\u017cy do walnego zebrania cz\u0142onk\u00f3w. 2. Statut mo\u017ce przewidywa\u0107 zamiast walnego zebrania cz\u0142onk\u00f3w zebranie delegat\u00f3w lub zast\u0105pienie walnego zebrania cz\u0142onk\u00f3w zebraniem delegat\u00f3w, je\u017celi liczba cz\u0142onk\u00f3w przekroczy okre\u015blon\u0105 w statucie wielko\u015b\u0107. W takich przypadkach statut okre\u015bla zasady wyboru delegat\u00f3w i czas trwania ich kadencji. 3. Stowarzyszenie jest obowi\u0105zane posiada\u0107 zarz\u0105d i organ kontroli wewn\u0119trznej. 4. W umowach mi\u0119dzy stowarzyszeniem a cz\u0142onkiem zarz\u0105du oraz w sporach z nim stowarzyszenie reprezentuje cz\u0142onek organu kontroli wewn\u0119trznej wskazany w uchwale tego organu lub pe\u0142nomocnik powo\u0142any uchwa\u0142\u0105 walnego zebrania cz\u0142onk\u00f3w (zebrania delegat\u00f3w)."}, {"id": "Art. 12.", "content": "Art. 12. 1. Zarz\u0105d sk\u0142ada wniosek o wpis stowarzyszenia do Krajowego Rejestru S\u0105dowego wraz ze statutem, list\u0105 za\u0142o\u017cycieli, zawieraj\u0105c\u0105 imiona i nazwiska, dat\u0119 i miejsce urodzenia, miejsce zamieszkania oraz w\u0142asnor\u0119czne podpisy za\u0142o\u017cycieli, protoko\u0142em z wyboru w\u0142adz stowarzyszenia oraz adresem siedziby stowarzyszenia. 2. Wniosek, o kt\u00f3rym mowa w ust. 1, podpisuj\u0105 wszyscy cz\u0142onkowie zarz\u0105du."}, {"id": "Art. 16.", "content": "Art. 16. 1. S\u0105d rejestrowy wydaje postanowienie o wpisie stowarzyszenia do Krajowego Rejestru S\u0105dowego po stwierdzeniu, \u017ce jego statut jest zgodny z przepisami prawa i za\u0142o\u017cyciele spe\u0142niaj\u0105 wymagania okre\u015blone ustaw\u0105. 2. S\u0105d rejestrowy przed wydaniem postanowienia o wpisie, je\u017celi uzna za niezb\u0119dne dokonanie dodatkowych ustale\u0144, wyznacza w tym celu posiedzenie wyja\u015bniaj\u0105ce. \u00a9Kancelaria Sejmu   s. 8/20    21.12.2020  3. S\u0105d rejestrowy oddala wniosek o wpis stowarzyszenia do Krajowego Rejestru S\u0105dowego, je\u017celi nie spe\u0142nia ono warunk\u00f3w okre\u015blonych w przepisach prawa. 4. O wpisie stowarzyszenia do Krajowego Rejestru S\u0105dowego s\u0105d zawiadamia w\u0142a\u015bciwy organ nadzoruj\u0105cy, przesy\u0142aj\u0105c mu jednocze\u015bnie odpis postanowienia o wpisie, statut stowarzyszenia, list\u0119 za\u0142o\u017cycieli i podj\u0119te uchwa\u0142y. 5. O wykre\u015bleniu stowarzyszenia z Krajowego Rejestru S\u0105dowego s\u0105d zawiadamia w\u0142a\u015bciwy organ nadzoruj\u0105cy, przesy\u0142aj\u0105c mu odpis postanowienia o wykre\u015bleniu."}, {"id": "Art. 17.", "content": "Art. 17. 1. Stowarzyszenie uzyskuje osobowo\u015b\u0107 prawn\u0105 i mo\u017ce rozpocz\u0105\u0107 dzia\u0142alno\u015b\u0107 po wpisie do Krajowego Rejestru S\u0105dowego. 2. Za czynno\u015bci niezb\u0119dne do rozpocz\u0119cia dzia\u0142alno\u015bci przez stowarzyszenie dokonane na rzecz stowarzyszenia przed jego wpisem do Krajowego Rejestru S\u0105dowego cz\u0142onkowie zarz\u0105du odpowiadaj\u0105 wobec os\u00f3b trzecich solidarnie. Po wpisie do Krajowego Rejestru S\u0105dowego za zobowi\u0105zania wynikaj\u0105ce z tych czynno\u015bci stowarzyszenie odpowiada tak jak za zaci\u0105gni\u0119te przez siebie. 3. Post\u0119powanie w sprawach o wpis lub zmian\u0119 wpisu stowarzyszenia oraz terenowej jednostki organizacyjnej do rejestru stowarzysze\u0144, innych organizacji spo\u0142ecznych i zawodowych, fundacji oraz samodzielnych publicznych zak\u0142ad\u00f3w opieki zdrowotnej Krajowego Rejestru S\u0105dowego jest wolne od op\u0142at s\u0105dowych."}, {"id": "Art. 20.", "content": "Art. 20. 1. Zarz\u0105d terenowej jednostki organizacyjnej stowarzyszenia jest obowi\u0105zany, w terminie 14 dni od chwili jej powo\u0142ania, zawiadomi\u0107 o tym organ nadzoruj\u0105cy w\u0142a\u015bciwy ze wzgl\u0119du na siedzib\u0119 tej jednostki, podaj\u0105c sk\u0142ad zarz\u0105du i adres siedziby jednostki, oraz dor\u0119czy\u0107 statut stowarzyszenia. 2. Przepis ust. 1 stosuje si\u0119 odpowiednio w razie zmian w sk\u0142adzie zarz\u0105du i adresie siedziby terenowej jednostki organizacyjnej stowarzyszenia oraz w statucie stowarzyszenia."}, {"id": "Art. 21.", "content": "Art. 21. 1. Zarz\u0105d stowarzyszenia ma obowi\u0105zek niezw\u0142ocznie zawiadomi\u0107 s\u0105d rejestrowy o zmianie statutu. W sprawie wpisu zmiany statutu stowarzyszenia do Krajowego Rejestru S\u0105dowego stosuje si\u0119 odpowiednio zasady i tryb przewidziane dla wpisu stowarzyszenia do tego rejestru. S\u0105d rejestrowy dokonuje wpisu zmian statutu \u00a9Kancelaria Sejmu   s. 9/20    21.12.2020  do Krajowego Rejestru S\u0105dowego po stwierdzeniu, \u017ce s\u0105 one zgodne z obowi\u0105zuj\u0105cym statutem. 2. O wpisie zmiany statutu stowarzyszenia s\u0105d zawiadamia w\u0142a\u015bciwy organ nadzoruj\u0105cy, przesy\u0142aj\u0105c mu odpis postanowienia i tekst jednolity zmienionego statutu."}, {"id": "Art. 22.", "content": "Art. 22. 1. Stowarzyszenia w liczbie co najmniej trzech mog\u0105 za\u0142o\u017cy\u0107 zwi\u0105zek stowarzysze\u0144. Za\u0142o\u017cycielami i cz\u0142onkami zwi\u0105zku mog\u0105 by\u0107 tak\u017ce inne osoby prawne, z tym \u017ce osoby prawne maj\u0105ce cele zarobkowe mog\u0105 by\u0107 cz\u0142onkami wspieraj\u0105cymi. 2. Do zwi\u0105zk\u00f3w, o kt\u00f3rych mowa w ust. 1, stosuje si\u0119 odpowiednio przepisy ustawy."}, {"id": "Art. 25.", "content": "Art. 25. 1. Organ nadzoruj\u0105cy sprawuje nadz\u00f3r nad dzia\u0142alno\u015bci\u0105 stowarzysze\u0144 wy\u0142\u0105cznie w zakresie zgodno\u015bci ich dzia\u0142ania z przepisami prawa i postanowieniami statutu. 2. Organ nadzoruj\u0105cy ma prawo w wyznaczonym terminie \u017c\u0105da\u0107: 1) dostarczenia przez zarz\u0105d stowarzyszenia odpis\u00f3w uchwa\u0142 walnego zebrania cz\u0142onk\u00f3w (zebrania delegat\u00f3w); 2) niezb\u0119dnych wyja\u015bnie\u0144 od w\u0142adz stowarzyszenia. 3. Organ nadzoruj\u0105cy jest obowi\u0105zany wskaza\u0107 uzasadnienie \u017c\u0105da\u0144, o kt\u00f3rych mowa w ust. 2."}, {"id": "Art. 25a.", "content": "Art. 25a. 1. Organ, o kt\u00f3rym mowa w art. 8 ust. 5, sprawuje kontrol\u0119 nad dzia\u0142alno\u015bci\u0105 stowarzyszenia b\u0119d\u0105cego instytucj\u0105 obowi\u0105zan\u0105 w rozumieniu przepis\u00f3w o przeciwdzia\u0142aniu praniu pieni\u0119dzy oraz finansowaniu terroryzmu w za-kresie zgodno\u015bci jego dzia\u0142ania z przepisami tej ustawy.  2. Do kontroli, o kt\u00f3rej mowa w ust. 1, stosuje si\u0119 odpowiednio przepisy rozdzia\u0142u 12 ustawy z dnia 1 marca 2018 r. o przeciwdzia\u0142aniu praniu pieni\u0119dzy oraz finansowaniu terroryzmu (Dz. U. z 2020 r. poz. 971, 875 i 1086). \u00a9Kancelaria Sejmu   s. 10/20    21.12.2020"}, {"id": "Art. 26.", "content": "Art. 26. W przypadku niezastosowania si\u0119 stowarzyszenia do \u017c\u0105da\u0144 okre\u015blonych w art. 25 ust. 2 s\u0105d, na wniosek organu nadzoruj\u0105cego, mo\u017ce na\u0142o\u017cy\u0107 grzywn\u0119 w wysoko\u015bci jednorazowo nieprzekraczaj\u0105cej 5000 z\u0142. Od grzywny mo\u017cna zwolni\u0107, je\u017celi po jej wymierzeniu stowarzyszenie niezw\u0142ocznie zastosuje si\u0119 do \u017c\u0105da\u0144 organu nadzoruj\u0105cego. Stowarzyszenie, w terminie 7 dni, mo\u017ce wyst\u0105pi\u0107 do s\u0105du o zwolnienie od grzywny."}, {"id": "Art. 27.", "content": "Art. 27. Organem nadzoruj\u0105cym terenow\u0105 jednostk\u0119 organizacyjn\u0105 stowarzyszenia jest organ okre\u015blony w art. 8 ust. 5, w\u0142a\u015bciwy ze wzgl\u0119du na siedzib\u0119 tej jednostki."}, {"id": "Art. 28.", "content": "Art. 28. W razie stwierdzenia, \u017ce dzia\u0142alno\u015b\u0107 stowarzyszenia jest niezgodna z prawem lub narusza postanowienia statutu w sprawach, o kt\u00f3rych mowa w art. 10 ust. 1, art. 10a ust. 1 i 3 i art. 10b, organ nadzoruj\u0105cy, w zale\u017cno\u015bci od rodzaju i stopnia stwierdzonych nieprawid\u0142owo\u015bci, mo\u017ce wyst\u0105pi\u0107 o ich usuni\u0119cie w okre\u015blonym terminie, udzieli\u0107 ostrze\u017cenia w\u0142adzom stowarzyszenia lub wyst\u0105pi\u0107 do s\u0105du na podstawie art. 29."}, {"id": "Art. 29.", "content": "Art. 29. 1. S\u0105d, na wniosek organu nadzoruj\u0105cego lub prokuratora, mo\u017ce: 1) udzieli\u0107 upomnienia w\u0142adzom stowarzyszenia; 2) uchyli\u0107 niezgodn\u0105 z prawem lub statutem uchwa\u0142\u0119 stowarzyszenia; 3) rozwi\u0105za\u0107 stowarzyszenie, je\u017celi jego dzia\u0142alno\u015b\u0107 wykazuje ra\u017c\u0105ce lub uporczywe naruszanie prawa albo postanowie\u0144 statutu i nie ma warunk\u00f3w do przywr\u00f3cenia dzia\u0142alno\u015bci zgodnej z prawem lub statutem. 2. S\u0105d rozpoznaj\u0105c wniosek, o kt\u00f3rym mowa w ust. 1 pkt 3, mo\u017ce na wniosek lub z w\u0142asnej inicjatywy wyda\u0107 zarz\u0105dzenie tymczasowe o zawieszeniu w czynno\u015bciach zarz\u0105du stowarzyszenia, wyznaczaj\u0105c przedstawiciela do prowadzenia bie\u017c\u0105cych spraw stowarzyszenia. 3. Rozpoznaj\u0105c wniosek o rozwi\u0105zanie stowarzyszenia, s\u0105d mo\u017ce zobowi\u0105za\u0107 w\u0142adze stowarzyszenia do usuni\u0119cia nieprawid\u0142owo\u015bci w okre\u015blonym terminie i zawiesi\u0107 post\u0119powanie. W razie bezskutecznego up\u0142ywu terminu, s\u0105d, na wniosek organu nadzoruj\u0105cego lub z w\u0142asnej inicjatywy, podejmie zawieszone post\u0119powanie."}, {"id": "Art. 30.", "content": "Art. 30. 1. Je\u017celi stowarzyszenie nie posiada zarz\u0105du zdolnego do dzia\u0142a\u0144 prawnych, s\u0105d, na wniosek organu nadzoruj\u0105cego lub z w\u0142asnej inicjatywy, ustanawia dla niego kuratora. \u00a9Kancelaria Sejmu   s. 11/20    21.12.2020  2. Kurator jest obowi\u0105zany do zwo\u0142ania w okresie nie d\u0142u\u017cszym ni\u017c 6 miesi\u0119cy walnego zebrania cz\u0142onk\u00f3w (zebrania delegat\u00f3w) stowarzyszenia w celu wyboru zarz\u0105du. Do czasu wyboru zarz\u0105du, kurator reprezentuje stowarzyszenie w sprawach maj\u0105tkowych wymagaj\u0105cych bie\u017c\u0105cego za\u0142atwienia. 2a. W szczeg\u00f3lnie uzasadnionych przypadkach, na wniosek organu nadzoruj\u0105cego lub z w\u0142asnej inicjatywy, s\u0105d mo\u017ce przed\u0142u\u017cy\u0107 okres, na jaki zosta\u0142 ustanowiony kurator, nie d\u0142u\u017cej ni\u017c o 6 miesi\u0119cy, je\u017celi jego czynno\u015bci nie mog\u0142y zosta\u0107 zako\u0144czone przed up\u0142ywem okresu, o kt\u00f3rym mowa w ust. 2. 3. Wynagrodzenie kuratora pokrywa si\u0119 z maj\u0105tku stowarzyszenia."}, {"id": "Art. 31.", "content": "Art. 31. 1. S\u0105d wydaje postanowienie o rozwi\u0105zaniu stowarzyszenia na wniosek organu nadzoruj\u0105cego, w przypadku gdy: 1) liczba cz\u0142onk\u00f3w stowarzyszenia jest mniejsza ni\u017c liczba cz\u0142onk\u00f3w wymaganych do jego za\u0142o\u017cenia; 2) stowarzyszenie nie posiada przewidzianych w ustawie w\u0142adz i nie ma warunk\u00f3w do ich wy\u0142onienia w okresie nie d\u0142u\u017cszym ni\u017c 12 miesi\u0119cy. 2. S\u0105d wydaje postanowienie o rozwi\u0105zaniu stowarzyszenia na wniosek kuratora, je\u017celi pomimo podejmowanych przez kuratora czynno\u015bci, nie wybrano w\u0142adz stowarzyszenia i nie ma warunk\u00f3w do ich wy\u0142onienia, w okresie, o kt\u00f3rym mowa w ust. 1 pkt 2."}, {"id": "Art. 32.", "content": "Art. 32. 1. Wnioski, o kt\u00f3rych mowa w art. 29 ust. 1 oraz art. 31, rozpoznaje s\u0105d rejestrowy na rozprawie. 2. Wnioski organu nadzoruj\u0105cego wnoszone do s\u0105du w ramach sprawowanego nadzoru, s\u0105 wolne od op\u0142at s\u0105dowych."}, {"id": "Art. 33.", "content": "Art. 33. 1. Maj\u0105tek stowarzyszenia powstaje ze sk\u0142adek cz\u0142onkowskich, darowizn, spadk\u00f3w, zapis\u00f3w, dochod\u00f3w z w\u0142asnej dzia\u0142alno\u015bci, dochod\u00f3w z maj\u0105tku stowarzyszenia oraz z ofiarno\u015bci publicznej. 2. Stowarzyszenie, z zachowaniem obowi\u0105zuj\u0105cych przepis\u00f3w, mo\u017ce przyjmowa\u0107 darowizny, spadki i zapisy oraz korzysta\u0107 z ofiarno\u015bci publicznej. \u00a9Kancelaria Sejmu   s. 12/20    21.12.2020"}, {"id": "Art. 34.", "content": "Art. 34. Stowarzyszenie mo\u017ce prowadzi\u0107 dzia\u0142alno\u015b\u0107 gospodarcz\u0105, wed\u0142ug og\u00f3lnych zasad okre\u015blonych w odr\u0119bnych przepisach. Doch\u00f3d z dzia\u0142alno\u015bci gospodarczej stowarzyszenia s\u0142u\u017cy realizacji cel\u00f3w statutowych i nie mo\u017ce by\u0107 przeznaczony do podzia\u0142u mi\u0119dzy jego cz\u0142onk\u00f3w."}, {"id": "Art. 35.", "content": "Art. 35. Stowarzyszenie mo\u017ce otrzymywa\u0107 dotacj\u0119 wed\u0142ug zasad okre\u015blonych w odr\u0119bnych przepisach."}, {"id": "Art. 36.", "content": "Art. 36. 1. W razie rozwi\u0105zania si\u0119 stowarzyszenia na podstawie w\u0142asnej uchwa\u0142y, likwidatorami stowarzyszenia s\u0105 cz\u0142onkowie jego zarz\u0105du, je\u017celi statut lub, w razie braku odpowiednich postanowie\u0144 statutu, uchwa\u0142a ostatniego walnego zebrania cz\u0142onk\u00f3w (zebrania delegat\u00f3w) tego stowarzyszenia nie stanowi inaczej. 2. W razie rozwi\u0105zania stowarzyszenia przez s\u0105d, zarz\u0105dza on jego likwidacj\u0119, wyznaczaj\u0105c likwidatora."}, {"id": "Art. 37.", "content": "Art. 37. 1. Obowi\u0105zkiem likwidatora jest przeprowadzenie likwidacji w mo\u017cliwie najkr\u00f3tszym czasie, w spos\u00f3b zabezpieczaj\u0105cy maj\u0105tek likwidowanego stowarzyszenia przed nieuzasadnionym uszczupleniem. 2. Likwidator w szczeg\u00f3lno\u015bci powinien: 1) zawiadomi\u0107 s\u0105d o wszcz\u0119ciu likwidacji i wyznaczeniu likwidatora, z podaniem swego nazwiska, imienia i miejsca zamieszkania, je\u017celi nie zachodz\u0105 warunki okre\u015blone w art. 36 ust. 2; 2) dokonywa\u0107 czynno\u015bci prawnych niezb\u0119dnych do przeprowadzenia likwidacji, podaj\u0105c do publicznej wiadomo\u015bci o wszcz\u0119ciu post\u0119powania likwidacyjnego; 3) po zako\u0144czeniu likwidacji zg\u0142osi\u0107 s\u0105dowi wniosek o wykre\u015blenie stowarzyszenia z Krajowego Rejestru S\u0105dowego. 3. Je\u017celi likwidacja nie zostanie zako\u0144czona w ci\u0105gu roku od dnia jej zarz\u0105dzenia, likwidatorzy przedstawiaj\u0105 przyczyny op\u00f3\u017anienia s\u0105dowi, kt\u00f3ry w razie uznania op\u00f3\u017anienia za usprawiedliwione przed\u0142u\u017ca termin likwidacji lub zarz\u0105dza zmian\u0119 likwidator\u00f3w."}, {"id": "Art. 38.", "content": "Art. 38. Maj\u0105tek zlikwidowanego stowarzyszenia przeznacza si\u0119 na cel okre\u015blony w statucie lub w uchwale walnego zebrania cz\u0142onk\u00f3w (zebrania delegat\u00f3w) \u00a9Kancelaria Sejmu   s. 13/20    21.12.2020  o likwidacji stowarzyszenia. W razie braku postanowienia statutu lub uchwa\u0142y w tej sprawie, s\u0105d orzeka o przeznaczeniu maj\u0105tku na okre\u015blony cel spo\u0142eczny."}, {"id": "Art. 39.", "content": "Art. 39. Koszty likwidacji pokrywa si\u0119 z maj\u0105tku likwidowanego stowarzyszenia."}, {"id": "Art. 40.", "content": "Art. 40. 1. Uproszczon\u0105 form\u0105 stowarzyszenia jest stowarzyszenie zwyk\u0142e, nieposiadaj\u0105ce osobowo\u015bci prawnej. 1a. Stowarzyszenie zwyk\u0142e mo\u017ce we w\u0142asnym imieniu nabywa\u0107 prawa, w tym w\u0142asno\u015b\u0107 i inne prawa rzeczowe, zaci\u0105ga\u0107 zobowi\u0105zania, pozywa\u0107 i by\u0107 pozywane. 1b. Ka\u017cdy cz\u0142onek odpowiada za zobowi\u0105zania stowarzyszenia zwyk\u0142ego bez ogranicze\u0144 ca\u0142ym swoim maj\u0105tkiem solidarnie z pozosta\u0142ymi cz\u0142onkami oraz ze stowarzyszeniem. Odpowiedzialno\u015b\u0107 ta powstaje z chwil\u0105, gdy egzekucja z maj\u0105tku stowarzyszenia zwyk\u0142ego oka\u017ce si\u0119 bezskuteczna. 1c. Przepis ust. 1b nie stanowi przeszkody do wniesienia pow\u00f3dztwa przeciwko cz\u0142onkowi, zanim egzekucja z maj\u0105tku stowarzyszenia zwyk\u0142ego oka\u017ce si\u0119 bezskuteczna. 2. Osoby w liczbie co najmniej trzech, zamierzaj\u0105ce za\u0142o\u017cy\u0107 stowarzyszenie zwyk\u0142e, uchwalaj\u0105 regulamin dzia\u0142alno\u015bci, okre\u015blaj\u0105cy w szczeg\u00f3lno\u015bci nazw\u0119 stowarzyszenia zwyk\u0142ego, cel lub cele, teren i \u015brodki dzia\u0142ania, siedzib\u0119, przedstawiciela reprezentuj\u0105cego stowarzyszenie zwyk\u0142e albo zarz\u0105d, zasady dokonywania zmian regulaminu dzia\u0142alno\u015bci, spos\u00f3b nabycia i utraty cz\u0142onkostwa, a tak\u017ce spos\u00f3b rozwi\u0105zania stowarzyszenia zwyk\u0142ego. 3. Stowarzyszenie zwyk\u0142e, kt\u00f3re zamierza posiada\u0107 zarz\u0105d, okre\u015bla w regulaminie dzia\u0142alno\u015bci tryb jego wyboru oraz uzupe\u0142niania sk\u0142adu, kompetencje, warunki wa\u017cno\u015bci jego uchwa\u0142 oraz spos\u00f3b reprezentowania stowarzyszenia zwyk-\u0142ego, w szczeg\u00f3lno\u015bci zaci\u0105gania zobowi\u0105za\u0144 maj\u0105tkowych. 4. Stowarzyszenie zwyk\u0142e, kt\u00f3re zamierza posiada\u0107 organ kontroli wewn\u0119trznej, okre\u015bla w regulaminie dzia\u0142alno\u015bci tryb jego wyboru, uzupe\u0142niania sk\u0142adu oraz jego kompetencje. 5. Przedstawiciel reprezentuj\u0105cy stowarzyszenie zwyk\u0142e albo zarz\u0105d sk\u0142adaj\u0105 na pi\u015bmie organowi nadzoruj\u0105cemu w\u0142a\u015bciwemu ze wzgl\u0119du na siedzib\u0119 stowarzyszenia \u00a9Kancelaria Sejmu   s. 14/20    21.12.2020  zwyk\u0142ego wniosek o wpis do ewidencji stowarzysze\u0144 zwyk\u0142ych, zwanej dalej \u201eewidencj\u0105\u201d, do\u0142\u0105czaj\u0105c: 1) regulamin dzia\u0142alno\u015bci; 2) list\u0119 za\u0142o\u017cycieli stowarzyszenia zwyk\u0142ego, zawieraj\u0105c\u0105 ich imiona i nazwiska, dat\u0119 i miejsce urodzenia, miejsce zamieszkania oraz w\u0142asnor\u0119czne podpisy za\u0142o\u017cycieli; 3) imi\u0119 i nazwisko, adres zamieszkania oraz numer PESEL przedstawiciela reprezentuj\u0105cego stowarzyszenie zwyk\u0142e albo cz\u0142onk\u00f3w zarz\u0105du; 4) imi\u0119 i nazwisko, adres zamieszkania oraz numer PESEL cz\u0142onk\u00f3w organu kontroli wewn\u0119trznej, o ile regulamin dzia\u0142alno\u015bci przewiduje ten organ; 5) adres siedziby stowarzyszenia zwyk\u0142ego. 6. Je\u017celi wniosek o wpis sk\u0142ada zarz\u0105d, podpisuj\u0105 go wszyscy cz\u0142onkowie zarz\u0105du."}, {"id": "Art. 40a.", "content": "Art. 40a. 1. Stowarzyszenie zwyk\u0142e powstaje i mo\u017ce rozpocz\u0105\u0107 dzia\u0142alno\u015b\u0107 z chwil\u0105 wpisu do ewidencji. 2. Organ nadzoruj\u0105cy dokonuje wpisu do ewidencji w terminie 7 dni od dnia: 1) wp\u0142ywu wniosku o wpis, je\u017celi nie zosta\u0142 z\u0142o\u017cony wniosek, o kt\u00f3rym mowa w art. 41; 2) uprawomocnienia si\u0119 orzeczenia odrzucaj\u0105cego albo oddalaj\u0105cego wniosek, o kt\u00f3rym mowa w art. 41. 3. Je\u017celi wniosek o wpis zawiera braki, organ nadzoruj\u0105cy wzywa do jego uzupe\u0142nienia w terminie 14 dni od dnia otrzymania wezwania. Termin na dokonanie wpisu, o kt\u00f3rym mowa w ust. 2, liczy si\u0119 od dnia uzupe\u0142nienia wniosku o wpis. Nieuzupe\u0142nienie wniosku o wpis w terminie 14 dni powoduje jego bezskuteczno\u015b\u0107. 4. Organ nadzoruj\u0105cy informuje niezw\u0142ocznie przedstawiciela reprezentuj\u0105cego stowarzyszenie zwyk\u0142e albo zarz\u0105d o dokonaniu wpisu do ewidencji albo bezskuteczno\u015bci wniosku o wpis. 5. W przypadku gdy organ nadzoruj\u0105cy nie dokona wpisu do ewidencji w terminie 7 dni od dnia wp\u0142ywu wniosku o wpis lub uzupe\u0142nienia jego brak\u00f3w i nie zosta\u0142 z\u0142o\u017cony wniosek, o kt\u00f3rym mowa w art. 41, przedstawicielowi reprezentuj\u0105cemu stowarzyszenie zwyk\u0142e albo zarz\u0105dowi przys\u0142uguje prawo wniesienia skargi na bezczynno\u015b\u0107 do s\u0105du administracyjnego. \u00a9Kancelaria Sejmu   s. 15/20    21.12.2020  6. Do rozpoznania skargi, o kt\u00f3rej mowa w ust. 5, stosuje si\u0119 przepisy ustawy z dnia 30 sierpnia 2002 r. \u2013 Prawo o post\u0119powaniu przed s\u0105dami administracyjnymi (Dz. U. z 2019 r. poz. 2325), z tym \u017ce: 1) organ nadzoruj\u0105cy przekazuje akta sprawy i odpowied\u017a na skarg\u0119 w terminie 14 dni od dnia wniesienia skargi; 2) s\u0105d rozpoznaje skarg\u0119 w terminie 30 dni od dnia otrzymania akt sprawy wraz z odpowiedzi\u0105 na skarg\u0119."}, {"id": "Art. 40b.", "content": "Art. 40b. 1. W ewidencji zamieszcza si\u0119: 1) nazw\u0119 stowarzyszenia zwyk\u0142ego, jego cel lub cele, teren i \u015brodki dzia\u0142ania oraz adres siedziby; 2) imi\u0119 i nazwisko przedstawiciela reprezentuj\u0105cego stowarzyszenie zwyk\u0142e albo cz\u0142onk\u00f3w zarz\u0105du oraz spos\u00f3b reprezentowania stowarzyszenia zwyk\u0142ego przez zarz\u0105d, o ile regulamin dzia\u0142alno\u015bci przewiduje ten organ; 3) imi\u0119 i nazwisko cz\u0142onk\u00f3w organu kontroli wewn\u0119trznej, o ile regulamin dzia\u0142alno\u015bci przewiduje ten organ; 4) informacje o regulaminie dzia\u0142alno\u015bci i jego zmianach; 5) informacj\u0119 o posiadaniu statusu organizacji po\u017cytku publicznego; 6) informacje o przekszta\u0142ceniu lub rozwi\u0105zaniu stowarzyszenia zwyk\u0142ego; 7) imi\u0119 i nazwisko likwidatora stowarzyszenia zwyk\u0142ego; 8) informacje o zastosowaniu wobec stowarzyszenia zwyk\u0142ego \u015brodk\u00f3w, o kt\u00f3rych mowa w rozdziale 3. 2. Stowarzyszenie zwyk\u0142e sk\u0142ada organowi nadzoruj\u0105cemu, w terminie 7 dni od dnia wyst\u0105pienia zdarzenia uzasadniaj\u0105cego zmian\u0119 danych, wniosek o zamieszczenie w ewidencji zmienionych danych, o kt\u00f3rych mowa w ust. 1, za\u0142\u0105czaj\u0105c dokumenty stanowi\u0105ce podstaw\u0119 zmiany. Przepisy o wpisie do ewidencji stosuje si\u0119 odpowiednio. 3. Stowarzyszenie zwyk\u0142e ma obowi\u0105zek informowa\u0107 o zmianie adresu zamieszkania os\u00f3b, o kt\u00f3rych mowa w art. 40 ust. 5 pkt 3 i 4. 4. Ewidencja jest jawna i udost\u0119pniana na stronie podmiotowej organu nadzoruj\u0105cego w Biuletynie Informacji Publicznej. Ka\u017cdy ma prawo otrzymania za\u015bwiadcze\u0144 z ewidencji. 5. Dokumenty z\u0142o\u017cone do organu nadzoruj\u0105cego stanowi\u0105 akta ewidencyjne, kt\u00f3re s\u0105 dost\u0119pne dla os\u00f3b maj\u0105cych interes prawny. 6. Ewidencja mo\u017ce by\u0107 prowadzona w systemie teleinformatycznym. \u00a9Kancelaria Sejmu   s. 16/20    21.12.2020  7. Minister w\u0142a\u015bciwy do spraw administracji publicznej okre\u015bli, w drodze rozporz\u0105dzenia, spos\u00f3b prowadzenia ewidencji, jej wz\u00f3r oraz szczeg\u00f3\u0142ow\u0105 tre\u015b\u0107 wpis\u00f3w w ewidencji w zakresie, o kt\u00f3rym mowa w ust. 1, bior\u0105c pod uwag\u0119 konieczno\u015b\u0107 zapewnienia przejrzysto\u015bci, kompletno\u015bci i dost\u0119pno\u015bci do danych zawartych w ewidencji."}, {"id": "Art. 41.", "content": "Art. 41. S\u0105d rejestrowy, na wniosek organu nadzoruj\u0105cego lub prokuratora, mo\u017ce zakaza\u0107 za\u0142o\u017cenia stowarzyszenia zwyk\u0142ego, je\u017celi nie spe\u0142nia ono warunk\u00f3w okre\u015blonych w przepisach prawa."}, {"id": "Art. 41a.", "content": "Art. 41a. 1. Stowarzyszenie zwyk\u0142e reprezentuje przedstawiciel reprezentuj\u0105cy stowarzyszenie zwyk\u0142e albo zarz\u0105d. 2. Podejmowanie przez przedstawiciela reprezentuj\u0105cego stowarzyszenie zwyk\u0142e albo zarz\u0105d czynno\u015bci przekraczaj\u0105cych zakres zwyk\u0142ego zarz\u0105du wymaga uprzedniej zgody wszystkich cz\u0142onk\u00f3w stowarzyszenia zwyk\u0142ego oraz udzielenia przez nich pe\u0142nomocnictwa do dokonania tych czynno\u015bci. 3. Czynno\u015bciami przekraczaj\u0105cymi zakres zwyk\u0142ego zarz\u0105du s\u0105 w szczeg\u00f3lno\u015bci: 1) nabycie oraz zbycie nieruchomo\u015bci lub prawa u\u017cytkowania wieczystego; 2) ustanowienie ograniczonego prawa rzeczowego; 3) zawarcie umowy kredytu albo po\u017cyczki; 4) przej\u0119cie d\u0142ugu, uznanie d\u0142ugu, zwolnienie z d\u0142ugu, przyst\u0105pienie do d\u0142ugu, zawarcie umowy por\u0119czenia lub zawarcie innej podobnej umowy; 5) zaci\u0105gni\u0119cie innych zobowi\u0105za\u0144 przekraczaj\u0105cych warto\u015b\u0107 10 000 z\u0142."}, {"id": "Art. 42.", "content": "Art. 42. 1. Stowarzyszenie zwyk\u0142e nie mo\u017ce: 1) powo\u0142ywa\u0107 terenowych jednostek organizacyjnych; 2) zrzesza\u0107 os\u00f3b prawnych; 3) prowadzi\u0107 dzia\u0142alno\u015bci gospodarczej; 4) prowadzi\u0107 odp\u0142atnej dzia\u0142alno\u015bci po\u017cytku publicznego. 2. Stowarzyszenie zwyk\u0142e uzyskuje \u015brodki na dzia\u0142alno\u015b\u0107 ze sk\u0142adek cz\u0142onkowskich, darowizn, spadk\u00f3w, zapis\u00f3w, dochod\u00f3w z maj\u0105tku stowarzyszenia oraz ofiarno\u015bci publicznej. 3. Stowarzyszenie zwyk\u0142e mo\u017ce otrzymywa\u0107 dotacje na zasadach okre\u015blonych w odr\u0119bnych przepisach. \u00a9Kancelaria Sejmu   s. 17/20    21.12.2020"}, {"id": "Art. 42a.", "content": "Art. 42a. 1. Stowarzyszenie zwyk\u0142e licz\u0105ce co najmniej siedmiu cz\u0142onk\u00f3w, mo\u017ce przekszta\u0142ci\u0107 si\u0119 w stowarzyszenie. 2. Przekszta\u0142cenie stowarzyszenia zwyk\u0142ego wymaga zgody wszystkich cz\u0142onk\u00f3w stowarzyszenia zwyk\u0142ego, wyra\u017conej w drodze uchwa\u0142y, zawieraj\u0105cej: 1) nazw\u0119 i siedzib\u0119 stowarzyszenia; 2) powo\u0142anie w\u0142adz stowarzyszenia; 3) przyj\u0119cie statutu stowarzyszenia, kt\u00f3ry stanowi za\u0142\u0105cznik do uchwa\u0142y; 4) sprawozdanie finansowe stowarzyszenia zwyk\u0142ego sporz\u0105dzone na okre\u015blony dzie\u0144 w miesi\u0105cu poprzedzaj\u0105cym podj\u0119cie uchwa\u0142y o przekszta\u0142ceniu, kt\u00f3re stanowi za\u0142\u0105cznik do uchwa\u0142y. 3. Informacj\u0119 o podj\u0119ciu uchwa\u0142y o przekszta\u0142ceniu przedstawiciel reprezentuj\u0105cy stowarzyszenie zwyk\u0142e albo zarz\u0105d stowarzyszenia niezw\u0142ocznie podaje do publicznej wiadomo\u015bci oraz zawiadamia o podj\u0119ciu tej uchwa\u0142y wierzycieli stowarzyszenia zwyk\u0142ego."}, {"id": "Art. 42b.", "content": "Art. 42b. 1. Stowarzyszenie zwyk\u0142e zawiadamia cz\u0142onk\u00f3w o zamiarze przekszta\u0142cenia nie p\u00f3\u017aniej ni\u017c na miesi\u0105c przed planowanym dniem podj\u0119cia uchwa\u0142y o przekszta\u0142ceniu. 2. Do zawiadomienia, o kt\u00f3rym mowa w ust. 1, nale\u017cy do\u0142\u0105czy\u0107: 1) projekt statutu stowarzyszenia; 2) informacje o aktywach i pasywach stowarzyszenia zwyk\u0142ego."}, {"id": "Art. 42c.", "content": "Art. 42c. 1. Przekszta\u0142cenie stowarzyszenia zwyk\u0142ego nast\u0119puje z chwil\u0105 wpisu stowarzyszenia do Krajowego Rejestru S\u0105dowego. 2. S\u0105d rejestrowy przesy\u0142a niezw\u0142ocznie w\u0142a\u015bciwemu organowi nadzoruj\u0105cemu odpis postanowienia o wpisie do Krajowego Rejestru S\u0105dowego wraz z za\u015bwiadczeniem o wpisie stowarzyszenia. W\u0142a\u015bciwy organ nadzoruj\u0105cy z urz\u0119du wykre\u015bla stowarzyszenie zwyk\u0142e z ewidencji. 3. Wniosek o wpis stowarzyszenia do Krajowego Rejestru S\u0105dowego sk\u0142adaj\u0105 i podpisuj\u0105 wszyscy cz\u0142onkowie zarz\u0105du. Do wniosku do\u0142\u0105cza si\u0119 uchwa\u0142\u0119 o przekszta\u0142ceniu wraz z za\u015bwiadczeniem o wpisie stowarzyszenia zwyk\u0142ego do ewidencji, wydanym nie wcze\u015bniej ni\u017c na 3 miesi\u0105ce przed dniem podj\u0119cia uchwa\u0142y o przekszta\u0142ceniu. \u00a9Kancelaria Sejmu   s. 18/20    21.12.2020  4. Stowarzyszenie zwyk\u0142e zostaje rozwi\u0105zane bez przeprowadzenia post\u0119powania likwidacyjnego z chwil\u0105 wpisu stowarzyszenia do Krajowego Rejestru S\u0105dowego."}, {"id": "Art. 42d.", "content": "Art. 42d. 1. Z chwil\u0105 wpisu stowarzyszenia do Krajowego Rejestru S\u0105dowego wst\u0119puje ono we wszystkie prawa i obowi\u0105zki stowarzyszenia zwyk\u0142ego, a cz\u0142onkowie stowarzyszenia zwyk\u0142ego staj\u0105 si\u0119 cz\u0142onkami stowarzyszenia. 2. Ujawnienie w ksi\u0119gach wieczystych lub rejestrach publicznych przej\u015bcia na stowarzyszenie praw ujawnionych w tych ksi\u0119gach lub rejestrach nast\u0119puje na wniosek stowarzyszenia. 3. Cz\u0142onkowie przekszta\u0142canego stowarzyszenia zwyk\u0142ego odpowiadaj\u0105 na dotychczasowych zasadach, solidarnie ze stowarzyszeniem za zobowi\u0105zania stowarzyszenia zwyk\u0142ego, powsta\u0142e przed dniem przekszta\u0142cenia, przez okres roku, licz\u0105c od dnia przekszta\u0142cenia. Odpowiedzialno\u015b\u0107 ta powstaje z chwil\u0105, gdy egzekucja z maj\u0105tku stowarzyszenia oka\u017ce si\u0119 bezskuteczna. Przepis art. 40 ust. 1c stosuje si\u0119 odpowiednio."}, {"id": "Art. 42e.", "content": "Art. 42e. Do przekszta\u0142cenia stowarzyszenia zwyk\u0142ego stosuje si\u0119 odpowiednio przepisy dotycz\u0105ce utworzenia stowarzyszenia."}, {"id": "Art. 43.", "content": "Art. 43. W sprawach nieuregulowanych odmiennie w tym rozdziale do stowarzyszenia zwyk\u0142ego stosuje si\u0119 odpowiednio przepisy ustawy, z tym \u017ce: 1) nie stosuje si\u0119 przepis\u00f3w art. 9\u201312, art. 16, art. 17, art. 20\u201322 oraz art. 27; 2) ilekro\u0107 w ustawie jest mowa o statucie, nale\u017cy przez to rozumie\u0107 regulamin stowarzyszenia zwyk\u0142ego."}, {"id": "Art. 44.", "content": "Art. 44. 1. (uchylony) 2. Dzia\u0142alno\u015b\u0107 stowarzysze\u0144 na terenach i w obiektach znajduj\u0105cych si\u0119 w zarz\u0105dzie lub u\u017cytkowaniu organ\u00f3w wojskowych albo resortu spraw wewn\u0119trznych wymaga zezwolenia, odpowiednio, Ministra Obrony Narodowej lub ministra w\u0142a\u015bciwego do spraw wewn\u0119trznych albo organ\u00f3w przez nich okre\u015blonych. \u00a9Kancelaria Sejmu   s. 19/20    21.12.2020"}, {"id": "Art. 45.", "content": "Art. 45. Osoby pragn\u0105ce za\u0142o\u017cy\u0107 stowarzyszenie prowadz\u0105ce dzia\u0142alno\u015b\u0107 bezpo\u015brednio zwi\u0105zan\u0105 z obronno\u015bci\u0105 albo bezpiecze\u0144stwem pa\u0144stwa lub ochron\u0105 porz\u0105dku publicznego s\u0105 obowi\u0105zane uzgodni\u0107 zakres tej dzia\u0142alno\u015bci, odpowiednio, z Ministrem Obrony Narodowej lub ministrem w\u0142a\u015bciwym do spraw wewn\u0119trznych albo organami przez nich okre\u015blonymi."}, {"id": "Art. 51.", "content": "Art. 51. 1. Do czasu odr\u0119bnego uregulowania statusu prawnego zwi\u0105zk\u00f3w wyznaniowych oraz zakon\u00f3w i kongregacji duchownych, do kt\u00f3rych mia\u0142y zastosowanie przepisy rozporz\u0105dzenia Prezydenta Rzeczypospolitej z dnia 27 pa\u017adziernika 1932 r. \uf02d Prawo o stowarzyszeniach (Dz. U. poz. 808, z p\u00f3\u017an. zm.1)), stosuje si\u0119 wobec nich przepisy tego rozporz\u0105dzenia. 2. Przepis ust. 1 stosuje si\u0119 odpowiednio do nowo powstaj\u0105cych zwi\u0105zk\u00f3w wyznaniowych oraz zakon\u00f3w i kongregacji duchownych."}, {"id": "Art. 52.", "content": "Art. 52. 1. Dzia\u0142aj\u0105ce w dniu wej\u015bcia ustawy w \u017cycie stowarzyszenia zarejestrowane i stowarzyszenia wy\u017cszej u\u017cyteczno\u015bci staj\u0105 si\u0119 stowarzyszeniami w rozumieniu jej przepis\u00f3w. Statuty tych stowarzysze\u0144, stanowi\u0105ce podstaw\u0119 ich dzia\u0142ania, zachowuj\u0105 moc z zastrze\u017ceniem ust. 2. 2. Trac\u0105 moc postanowienia statut\u00f3w stowarzysze\u0144, o kt\u00f3rych mowa w ust. 1, sprzeczne z przepisami ustawy."}, {"id": "Art. 54.", "content": "Art. 54. (pomini\u0119ty)"}, {"id": "Art. 55.", "content": "Art. 55. 1. W sprawach uregulowanych niniejsz\u0105 ustaw\u0105, niezako\u0144czonych decyzj\u0105 ostateczn\u0105 przed dniem jej wej\u015bcia w \u017cycie, stosuje si\u0119 przepisy tej ustawy. 2. Post\u0119powanie likwidacyjne stowarzysze\u0144 wszcz\u0119te przed dniem wej\u015bcia ustawy w \u017cycie prowadzi si\u0119 na podstawie dotychczasowych przepis\u00f3w."}, {"id": "Art. 56.", "content": "Art. 56. Trac\u0105 moc: \u00a9Kancelaria Sejmu   s. 20/20    21.12.2020  1) rozporz\u0105dzenie Prezydenta Rzeczypospolitej z dnia 27 pa\u017adziernika 1932 r. \uf02d Prawo o stowarzyszeniach (Dz. U. poz. 808, z p\u00f3\u017an. zm.2)), z zastrze\u017ceniem art. 51 niniejszej ustawy; 2) dekret z dnia 5 sierpnia 1949 r. o zmianie niekt\u00f3rych przepis\u00f3w prawa o stowarzyszeniach (Dz. U. poz. 335), z wyj\u0105tkiem art. 2 ust. 2 lit. a i c."}, {"id": "Art. 57.", "content": "Art. 57. Ustawa wchodzi w \u017cycie z dniem og\u0142oszenia3)."}]