©Kancelaria Sejmu 
 
 
s. 1/20 
 
 
 
21.12.2020 
 
 
Dz. U. 1989 Nr 20 poz. 104  
 
 
U S TAWA  
z dnia 7 kwietnia 1989 r. 
Prawo o stowarzyszeniach 
W celu stworzenia warunków do pełnej realizacji gwarantowanej przepisami 
Konstytucji wolności zrzeszania się zgodnie z Powszechną Deklaracją Praw 
Człowieka i Międzynarodowym Paktem Praw Obywatelskich i Politycznych, 
umożliwienia obywatelom równego, bez względu na przekonania, prawa czynnego 
uczestniczenia w życiu publicznym i wyrażania zróżnicowanych poglądów oraz 
realizacji 
indywidualnych 
zainteresowań, 
a 
także 
uwzględniając 
tradycje 
i powszechnie uznawany dorobek ruchu stowarzyszeniowego, stanowi się, co 
następuje: 
Rozdział 1 
Przepisy ogólne 
Art. 1. 1. Obywatele polscy realizują prawo zrzeszania się w stowarzyszeniach, 
zgodnie z przepisami Konstytucji oraz porządkiem prawnym określonym w ustawach. 
2. W zakresie swoich celów statutowych stowarzyszenia mogą reprezentować 
interesy zbiorowe swoich członków wobec organów władzy publicznej. 
3. Stowarzyszenia mają prawo wypowiadania się w sprawach publicznych. 
Art. 2. 1. 
Stowarzyszenie 
jest 
dobrowolnym, 
samorządnym, 
trwałym 
zrzeszeniem o celach niezarobkowych. 
2. Stowarzyszenie samodzielnie określa swoje cele, programy działania i 
struktury organizacyjne oraz uchwala akty wewnętrzne dotyczące jego działalności. 
3. Stowarzyszenie opiera działalność na pracy społecznej swoich członków. Do 
prowadzenia swych spraw stowarzyszenie może zatrudniać pracowników, w tym 
swoich członków. 
Opracowano na 
podstawie: 
t.j. 
Dz. U. z 2020 r. 
poz. 2261. 

©Kancelaria Sejmu 
 
 
s. 2/20 
 
 
 
21.12.2020 
 
Art. 3. 1. Prawo tworzenia stowarzyszeń przysługuje obywatelom polskim 
mającym pełną zdolność do czynności prawnych i niepozbawionym praw 
publicznych. 
2. Małoletni w wieku od 16 do 18 lat, którzy mają ograniczoną zdolność do 
czynności prawnych, mogą należeć do stowarzyszeń i korzystać z czynnego i biernego 
prawa wyborczego, z tym że w składzie zarządu stowarzyszenia większość muszą 
stanowić osoby o pełnej zdolności do czynności prawnych. 
3. Małoletni poniżej 16 lat mogą, za zgodą przedstawicieli ustawowych, należeć 
do stowarzyszeń według zasad określonych w ich statutach, bez prawa udziału w 
głosowaniu na walnych zebraniach członków oraz bez korzystania z czynnego i 
biernego prawa wyborczego do władz stowarzyszenia. Jeżeli jednak jednostka 
organizacyjna stowarzyszenia zrzesza wyłącznie małoletnich, mogą oni wybierać i 
być wybierani do władz tej jednostki. 
Art. 4. 1. 
Cudzoziemcy 
mający 
miejsce 
zamieszkania 
na 
terytorium 
Rzeczypospolitej Polskiej mogą zrzeszać się w stowarzyszeniach, zgodnie z 
przepisami obowiązującymi obywateli polskich. 
2. Cudzoziemcy 
niemający 
miejsca 
zamieszkania 
na 
terytorium 
Rzeczypospolitej Polskiej mogą wstępować do stowarzyszeń, których statuty 
przewidują taką możliwość. 
Art. 5. 1. Stowarzyszenia międzynarodowe mogą być tworzone na terytorium 
Rzeczypospolitej Polskiej według zasad określonych w ustawie. 
2. Stowarzyszenia mogą należeć do organizacji międzynarodowych na 
warunkach określonych w ich statutach, jeżeli nie narusza to zobowiązań 
wynikających z umów międzynarodowych, których Rzeczpospolita Polska jest stroną. 
Art. 6. 1. Tworzenie stowarzyszeń przyjmujących zasadę bezwzględnego 
posłuszeństwa ich członków wobec władz stowarzyszenia jest zakazane. 
2. Nikogo nie wolno zmuszać do udziału w stowarzyszeniu lub ograniczać jego 
prawa do wystąpienia ze stowarzyszenia. Nikt nie może ponosić ujemnych następstw 
z powodu przynależności do stowarzyszenia albo pozostawania poza nim. 
Art. 7. 1. Przepisom ustawy nie podlegają: 
1) 
organizacje społeczne działające na podstawie odrębnych ustaw lub umów 
międzynarodowych, których Rzeczpospolita Polska jest stroną; 

©Kancelaria Sejmu 
 
 
s. 3/20 
 
 
 
21.12.2020 
 
2) 
kościoły i inne związki wyznaniowe oraz ich osoby prawne; 
3) 
organizacje religijne, których sytuacja prawna jest uregulowana ustawami o 
stosunku państwa do kościołów i innych związków wyznaniowych, działające w 
obrębie tych kościołów i związków; 
4) 
komitety wyborcze utworzone w związku z wyborami do Sejmu, do Senatu, 
wyborem Prezydenta Rzeczypospolitej Polskiej, wyborami do Parlamentu 
Europejskiego lub wyborami do organów samorządu terytorialnego; 
5) 
partie polityczne. 
2. Do organizacji, o których mowa w ust. 1 pkt 1 i 3, w sprawach 
nieuregulowanych odrębnie stosuje się przepisy ustawy. 
Art. 8. 1. Stowarzyszenie podlega obowiązkowi wpisu do Krajowego Rejestru 
Sądowego, o ile przepis ustawy nie stanowi inaczej. 
2. (uchylony) 
3. (uchylony) 
4. (uchylony) 
5. Nadzór nad działalnością stowarzyszeń należy do: 
1) 
wojewody właściwego ze względu na siedzibę stowarzyszenia  w zakresie 
nadzoru nad działalnością stowarzyszeń jednostek samorządu terytorialnego, 
2) 
starosty właściwego ze względu na siedzibę stowarzyszenia  w zakresie nadzoru 
nad innymi niż wymienione w pkt 1 stowarzyszeniami 
 zwanych dalej „organami nadzorującymi”. 
6. Przepisy ustawy nie naruszają uprawnień prokuratora wynikających z innych 
ustaw. 
Rozdział 2 
Tworzenie stowarzyszeń 
Art. 9. Osoby w liczbie co najmniej siedmiu, zamierzające założyć 
stowarzyszenie, uchwalają statut stowarzyszenia oraz wybierają komitet założycielski 
albo władze stowarzyszenia. 
Art. 10. 1. Statut stowarzyszenia określa w szczególności: 
1) 
nazwę stowarzyszenia, odróżniającą je od innych stowarzyszeń, organizacji i 
instytucji; 

©Kancelaria Sejmu 
 
 
s. 4/20 
 
 
 
21.12.2020 
 
2) 
teren działania i siedzibę stowarzyszenia; 
3) 
cele i sposoby ich realizacji; 
4) 
sposób nabywania i utraty członkostwa, przyczyny utraty członkostwa oraz 
prawa i obowiązki członków; 
5) 
władze stowarzyszenia, tryb dokonywania ich wyboru, uzupełniania składu oraz 
ich kompetencje; 
5a) możliwość otrzymywania przez członków zarządu wynagrodzenia za czynności 
wykonywane w związku z pełnioną funkcją; 
6) 
sposób reprezentowania stowarzyszenia, w szczególności sposób zaciągania 
zobowiązań majątkowych, a także warunki ważności uchwał władz 
stowarzyszenia; 
7) 
sposób uzyskiwania środków finansowych oraz ustanawiania składek 
członkowskich; 
8) 
zasady dokonywania zmian statutu; 
9) 
sposób rozwiązania się stowarzyszenia. 
1a. Jeżeli członkowie władzy stowarzyszenia wyrazili na to zgodę w formie 
dokumentowej, głosowanie poza posiedzeniami władz stowarzyszenia może odbywać 
się z wykorzystaniem środków komunikacji elektronicznej.  
1b. Możliwość udziału w posiedzeniu władz stowarzyszenia przy wykorzystaniu 
środków komunikacji elektronicznej jest wskazana w zawiadomieniu o tym zebraniu, 
zawierającym dokładny opis sposobu uczestnictwa i wykonywania prawa głosu.  
1c. Wykorzystanie środków komunikacji elektronicznej w głosowaniach na 
posiedzeniach władzy stowarzyszenia odbywa się przy zapewnieniu co najmniej:  
1) 
transmisji obrad posiedzenia w czasie rzeczywistym;  
2) 
dwustronnej komunikacji w czasie rzeczywistym, w ramach której członek 
władzy stowarzyszenia może wypowiadać się w toku obrad;  
3) 
wykonywania osobiście lub przez pełnomocnika prawa głosu przed lub w toku 
posiedzenia.  
1d. Wykorzystanie środków komunikacji elektronicznej w głosowaniach na oraz 
poza 
posiedzeniami 
władz 
stowarzyszenia 
może 
podlegać 
odmiennym 
uregulowaniom w tym ograniczeniom w statucie stowarzyszenia. Statut 
stowarzyszenia może też wprost wyłączyć możliwość stosowania powyższych 
przepisów w stowarzyszeniu.  

©Kancelaria Sejmu 
 
 
s. 5/20 
 
 
 
21.12.2020 
 
1e. Rozwiązania, o których mowa w ust. 1a–1d, stosuje się w przypadku 
wprowadzenia stanu zagrożenia epidemicznego lub stanu epidemii, o których mowa 
w ustawie z dnia 5 grudnia 2008 r. o zapobieganiu oraz zwalczaniu zakażeń i chorób 
zakaźnych u ludzi (Dz. U. z 2020 r. poz. 1845). 
1f. Jeżeli kadencja władz stowarzyszenia, o których mowa w ust. 1 pkt 5, upływa 
w okresie obowiązywania stanu zagrożenia epidemicznego lub stanu epidemii, o 
których mowa w ustawie z dnia 5 grudnia 2008 r. o zapobieganiu oraz zwalczaniu 
zakażeń i chorób zakaźnych u ludzi, lub do 30 dni po odwołaniu danego stanu, podlega 
ona przedłużeniu do czasu wyboru władz stowarzyszenia na nową kadencję, jednak 
nie dłużej niż do 60 dni od dnia odwołania stanu zagrożenia epidemicznego lub stanu 
epidemii. 
2. Ogólnokrajowe stowarzyszenia zrzeszające osoby wykonujące określony 
zawód lub zawody pokrewne, podejmujące zadania w zakresie rozpowszechniania 
wiedzy specjalistycznej i podnoszenia poziomu zawodowego w ramach 
wewnętrznego systemu potwierdzania kwalifikacji i umiejętności – określają w 
statucie te zadania oraz zakres i sposób ich realizacji. 
3. Osoba prawna może być jedynie wspierającym członkiem stowarzyszenia. 
Art. 10a. 1. Stowarzyszenie może tworzyć terenowe jednostki organizacyjne. W 
takim przypadku statut stowarzyszenia określa: 
1) 
zasady tworzenia oraz rozwiązania terenowej jednostki organizacyjnej; 
2) 
strukturę organizacyjną terenowej jednostki organizacyjnej; 
3) 
organy terenowej jednostki organizacyjnej, w tym zarząd, oraz tryb dokonywania 
ich wyboru lub powoływania; 
4) 
możliwość otrzymywania przez członków zarządu terenowej jednostki 
organizacyjnej wynagrodzenia za czynności wykonywane w związku z pełnioną 
funkcją, w przypadku gdy w statucie stowarzyszenia przewidziano możliwość 
otrzymywania takiego wynagrodzenia przez członków zarządu stowarzyszenia. 
2. Terenowa jednostka organizacyjna prowadzi działalność na podstawie statutu 
stowarzyszenia. Na zasadach i w trybie określonym w statucie stowarzyszenia 
terenowa jednostka organizacyjna może przyjąć regulamin określający szczegółową 
jej organizację i sposób działania. 
3. Jeżeli statut stowarzyszenia tak stanowi, terenowa jednostka organizacyjna 
może uzyskać osobowość prawną. W takim przypadku statut stowarzyszenia określa: 

©Kancelaria Sejmu 
 
 
s. 6/20 
 
 
 
21.12.2020 
 
1) 
warunki, które muszą być spełnione, aby mogła ona uzyskać osobowość prawną; 
2) 
zasady gospodarowania majątkiem; 
3) 
sposób reprezentowania, w szczególności zaciągania zobowiązań majątkowych 
oraz zawierania umów z członkami jej zarządu; 
4) 
szczegółowe zasady likwidacji. 
4. Wniosek o wpis oraz wniosek o wykreślenie terenowej jednostki 
organizacyjnej, o której mowa w ust. 3, z Krajowego Rejestru Sądowego składa zarząd 
stowarzyszenia. 
5. Terenowa jednostka organizacyjna uzyskuje osobowość prawną i może 
rozpocząć działalność po wpisie do Krajowego Rejestru Sądowego. 
6. Z chwilą wykreślenia z Krajowego Rejestru Sądowego terenowej jednostki 
organizacyjnej z osobowością prawną traci ona osobowość prawną, a stowarzyszenie 
wstępuje we wszystkie prawa i obowiązki tej jednostki. 
7. W przypadku rozwiązania terenowej jednostki organizacyjnej posiadającej 
osobowość prawną, przeprowadza się jej likwidację. Majątek pozostały po likwidacji 
pozostaje majątkiem stowarzyszenia. Do likwidacji przepisy art. 36 i art. 37 stosuje 
się odpowiednio. 
Art. 10b. 1. W przypadku gdy działalność terenowej jednostki organizacyjnej 
posiadającej osobowość prawną wykazuje rażące lub uporczywe naruszanie 
przepisów prawa lub statutu stowarzyszenia, jeżeli statut stowarzyszenia tak stanowi, 
organ w nim wskazany może podjąć uchwałę o powołaniu zarządu komisarycznego w 
tej jednostce. 
2. Zarząd komisaryczny powołuje się na okres niezbędny do usunięcia 
nieprawidłowości związanych z rażącym lub uporczywym naruszaniem przepisów 
prawa lub statutu stowarzyszenia, nie dłuższy jednak niż przewidziany w statucie 
stowarzyszenia. 
3. Uchwała o powołaniu zarządu komisarycznego wskazuje sposób reprezentacji 
terenowej jednostki organizacyjnej przez ten zarząd. 
4. Z dniem podjęcia uchwały o powołaniu zarządu komisarycznego członkowie 
zarządu terenowej jednostki organizacyjnej zostają odwołani z mocy prawa. 
5. Zarząd stowarzyszenia składa wniosek o wpis zarządu komisarycznego do 
Krajowego Rejestru Sądowego, w terminie 7 dni od dnia podjęcia uchwały, o której 
mowa w ust. 1, oraz zawiadamia o jej podjęciu organ nadzorujący, właściwy ze 

©Kancelaria Sejmu 
 
 
s. 7/20 
 
 
 
21.12.2020 
 
względu na siedzibę terenowej jednostki organizacyjnej. Po ustaniu przyczyny 
powołania zarządu komisarycznego albo upływu okresu, na jaki został on ustanowiony 
zarząd stowarzyszenia składa wniosek o jego wykreślenie z Krajowego Rejestru 
Sądowego. 
Art. 11. 1. Najwyższą władzą stowarzyszenia jest walne zebranie członków. W 
sprawach, w których statut nie określa właściwości władz stowarzyszenia, 
podejmowanie uchwał należy do walnego zebrania członków. 
2. Statut może przewidywać zamiast walnego zebrania członków zebranie 
delegatów lub zastąpienie walnego zebrania członków zebraniem delegatów, jeżeli 
liczba członków przekroczy określoną w statucie wielkość. W takich przypadkach 
statut określa zasady wyboru delegatów i czas trwania ich kadencji. 
3. Stowarzyszenie jest obowiązane posiadać zarząd i organ kontroli 
wewnętrznej. 
4. W umowach między stowarzyszeniem a członkiem zarządu oraz w sporach z 
nim stowarzyszenie reprezentuje członek organu kontroli wewnętrznej wskazany w 
uchwale tego organu lub pełnomocnik powołany uchwałą walnego zebrania członków 
(zebrania delegatów). 
Art. 12. 1. Zarząd składa wniosek o wpis stowarzyszenia do Krajowego Rejestru 
Sądowego wraz ze statutem, listą założycieli, zawierającą imiona i nazwiska, datę i 
miejsce urodzenia, miejsce zamieszkania oraz własnoręczne podpisy założycieli, 
protokołem z wyboru władz stowarzyszenia oraz adresem siedziby stowarzyszenia. 
2. Wniosek, o którym mowa w ust. 1, podpisują wszyscy członkowie zarządu. 
Art. 13. (uchylony) 
Art. 14. (uchylony) 
Art. 15. (uchylony) 
Art. 16. 1. Sąd rejestrowy wydaje postanowienie o wpisie stowarzyszenia do 
Krajowego Rejestru Sądowego po stwierdzeniu, że jego statut jest zgodny z 
przepisami prawa i założyciele spełniają wymagania określone ustawą. 
2. Sąd rejestrowy przed wydaniem postanowienia o wpisie, jeżeli uzna za 
niezbędne dokonanie dodatkowych ustaleń, wyznacza w tym celu posiedzenie 
wyjaśniające. 

©Kancelaria Sejmu 
 
 
s. 8/20 
 
 
 
21.12.2020 
 
3. Sąd rejestrowy oddala wniosek o wpis stowarzyszenia do Krajowego Rejestru 
Sądowego, jeżeli nie spełnia ono warunków określonych w przepisach prawa. 
4. O wpisie stowarzyszenia do Krajowego Rejestru Sądowego sąd zawiadamia 
właściwy organ nadzorujący, przesyłając mu jednocześnie odpis postanowienia o 
wpisie, statut stowarzyszenia, listę założycieli i podjęte uchwały. 
5. O wykreśleniu stowarzyszenia z Krajowego Rejestru Sądowego sąd 
zawiadamia właściwy organ nadzorujący, przesyłając mu odpis postanowienia o 
wykreśleniu. 
Art. 17. 1. Stowarzyszenie uzyskuje osobowość prawną i może rozpocząć 
działalność po wpisie do Krajowego Rejestru Sądowego. 
2. Za czynności niezbędne do rozpoczęcia działalności przez stowarzyszenie 
dokonane na rzecz stowarzyszenia przed jego wpisem do Krajowego Rejestru 
Sądowego członkowie zarządu odpowiadają wobec osób trzecich solidarnie. Po wpisie 
do Krajowego Rejestru Sądowego za zobowiązania wynikające z tych czynności 
stowarzyszenie odpowiada tak jak za zaciągnięte przez siebie. 
3. Postępowanie w sprawach o wpis lub zmianę wpisu stowarzyszenia oraz 
terenowej jednostki organizacyjnej do rejestru stowarzyszeń, innych organizacji 
społecznych i zawodowych, fundacji oraz samodzielnych publicznych zakładów 
opieki zdrowotnej Krajowego Rejestru Sądowego jest wolne od opłat sądowych. 
Art. 18. (uchylony) 
Art. 19. (uchylony) 
Art. 20. 1. Zarząd terenowej jednostki organizacyjnej stowarzyszenia jest 
obowiązany, w terminie 14 dni od chwili jej powołania, zawiadomić o tym organ 
nadzorujący właściwy ze względu na siedzibę tej jednostki, podając skład zarządu 
i adres siedziby jednostki, oraz doręczyć statut stowarzyszenia. 
2. Przepis ust. 1 stosuje się odpowiednio w razie zmian w składzie zarządu i 
adresie siedziby terenowej jednostki organizacyjnej stowarzyszenia oraz w statucie 
stowarzyszenia. 
Art. 21. 1. Zarząd stowarzyszenia ma obowiązek niezwłocznie zawiadomić sąd 
rejestrowy o zmianie statutu. W sprawie wpisu zmiany statutu stowarzyszenia do 
Krajowego Rejestru Sądowego stosuje się odpowiednio zasady i tryb przewidziane dla 
wpisu stowarzyszenia do tego rejestru. Sąd rejestrowy dokonuje wpisu zmian statutu 

©Kancelaria Sejmu 
 
 
s. 9/20 
 
 
 
21.12.2020 
 
do Krajowego Rejestru Sądowego po stwierdzeniu, że są one zgodne z obowiązującym 
statutem. 
2. O wpisie zmiany statutu stowarzyszenia sąd zawiadamia właściwy organ 
nadzorujący, przesyłając mu odpis postanowienia i tekst jednolity zmienionego 
statutu. 
Art. 22. 1. Stowarzyszenia w liczbie co najmniej trzech mogą założyć związek 
stowarzyszeń. Założycielami i członkami związku mogą być także inne osoby prawne, 
z tym że osoby prawne mające cele zarobkowe mogą być członkami wspierającymi. 
2. Do związków, o których mowa w ust. 1, stosuje się odpowiednio przepisy 
ustawy. 
Art. 23. (uchylony) 
Art. 24. (uchylony) 
Rozdział 3 
Nadzór nad stowarzyszeniami 
Art. 25. 1. Organ nadzorujący sprawuje nadzór nad działalnością stowarzyszeń 
wyłącznie w zakresie zgodności ich działania z przepisami prawa i postanowieniami 
statutu. 
2. Organ nadzorujący ma prawo w wyznaczonym terminie żądać: 
1) 
dostarczenia przez zarząd stowarzyszenia odpisów uchwał walnego zebrania 
członków (zebrania delegatów); 
2) 
niezbędnych wyjaśnień od władz stowarzyszenia. 
3. Organ nadzorujący jest obowiązany wskazać uzasadnienie żądań, o których 
mowa w ust. 2. 
Art. 25a. 1. Organ, o którym mowa w art. 8 ust. 5, sprawuje kontrolę nad 
działalnością stowarzyszenia będącego instytucją obowiązaną w rozumieniu 
przepisów o przeciwdziałaniu praniu pieniędzy oraz finansowaniu terroryzmu w za-
kresie zgodności jego działania z przepisami tej ustawy.  
2. Do kontroli, o której mowa w ust. 1, stosuje się odpowiednio przepisy 
rozdziału 12 ustawy z dnia 1 marca 2018 r. o przeciwdziałaniu praniu pieniędzy oraz 
finansowaniu terroryzmu (Dz. U. z 2020 r. poz. 971, 875 i 1086). 

©Kancelaria Sejmu 
 
 
s. 10/20 
 
 
 
21.12.2020 
 
Art. 26. W przypadku niezastosowania się stowarzyszenia do żądań określonych 
w art. 25 ust. 2 sąd, na wniosek organu nadzorującego, może nałożyć grzywnę w 
wysokości jednorazowo nieprzekraczającej 5000 zł. Od grzywny można zwolnić, 
jeżeli po jej wymierzeniu stowarzyszenie niezwłocznie zastosuje się do żądań organu 
nadzorującego. Stowarzyszenie, w terminie 7 dni, może wystąpić do sądu o zwolnienie 
od grzywny. 
Art. 27. Organem 
nadzorującym 
terenową 
jednostkę 
organizacyjną 
stowarzyszenia jest organ określony w art. 8 ust. 5, właściwy ze względu na siedzibę 
tej jednostki. 
Art. 28. W razie stwierdzenia, że działalność stowarzyszenia jest niezgodna z 
prawem lub narusza postanowienia statutu w sprawach, o których mowa w art. 10 ust. 
1, art. 10a ust. 1 i 3 i art. 10b, organ nadzorujący, w zależności od rodzaju i stopnia 
stwierdzonych nieprawidłowości, może wystąpić o ich usunięcie w określonym 
terminie, udzielić ostrzeżenia władzom stowarzyszenia lub wystąpić do sądu na 
podstawie art. 29. 
Art. 29. 1. Sąd, na wniosek organu nadzorującego lub prokuratora, może: 
1) 
udzielić upomnienia władzom stowarzyszenia; 
2) 
uchylić niezgodną z prawem lub statutem uchwałę stowarzyszenia; 
3) 
rozwiązać stowarzyszenie, jeżeli jego działalność wykazuje rażące lub 
uporczywe naruszanie prawa albo postanowień statutu i nie ma warunków do 
przywrócenia działalności zgodnej z prawem lub statutem. 
2. Sąd rozpoznając wniosek, o którym mowa w ust. 1 pkt 3, może na wniosek lub 
z własnej inicjatywy wydać zarządzenie tymczasowe o zawieszeniu w czynnościach 
zarządu stowarzyszenia, wyznaczając przedstawiciela do prowadzenia bieżących 
spraw stowarzyszenia. 
3. Rozpoznając wniosek o rozwiązanie stowarzyszenia, sąd może zobowiązać 
władze stowarzyszenia do usunięcia nieprawidłowości w określonym terminie i 
zawiesić postępowanie. W razie bezskutecznego upływu terminu, sąd, na wniosek 
organu nadzorującego lub z własnej inicjatywy, podejmie zawieszone postępowanie. 
Art. 30. 1. Jeżeli stowarzyszenie nie posiada zarządu zdolnego do działań 
prawnych, sąd, na wniosek organu nadzorującego lub z własnej inicjatywy, ustanawia 
dla niego kuratora. 

©Kancelaria Sejmu 
 
 
s. 11/20 
 
 
 
21.12.2020 
 
2. Kurator jest obowiązany do zwołania w okresie nie dłuższym niż 6 miesięcy 
walnego zebrania członków (zebrania delegatów) stowarzyszenia w celu wyboru 
zarządu. Do czasu wyboru zarządu, kurator reprezentuje stowarzyszenie w sprawach 
majątkowych wymagających bieżącego załatwienia. 
2a. W 
szczególnie 
uzasadnionych 
przypadkach, 
na 
wniosek 
organu 
nadzorującego lub z własnej inicjatywy, sąd może przedłużyć okres, na jaki został 
ustanowiony kurator, nie dłużej niż o 6 miesięcy, jeżeli jego czynności nie mogły 
zostać zakończone przed upływem okresu, o którym mowa w ust. 2. 
3. Wynagrodzenie kuratora pokrywa się z majątku stowarzyszenia. 
Art. 31. 1. Sąd wydaje postanowienie o rozwiązaniu stowarzyszenia na wniosek 
organu nadzorującego, w przypadku gdy: 
1) 
liczba członków stowarzyszenia jest mniejsza niż liczba członków wymaganych 
do jego założenia; 
2) 
stowarzyszenie nie posiada przewidzianych w ustawie władz i nie ma warunków 
do ich wyłonienia w okresie nie dłuższym niż 12 miesięcy. 
2. Sąd wydaje postanowienie o rozwiązaniu stowarzyszenia na wniosek kuratora, 
jeżeli pomimo podejmowanych przez kuratora czynności, nie wybrano władz 
stowarzyszenia i nie ma warunków do ich wyłonienia, w okresie, o którym mowa w 
ust. 1 pkt 2. 
Art. 32. 1. Wnioski, o których mowa w art. 29 ust. 1 oraz art. 31, rozpoznaje sąd 
rejestrowy na rozprawie. 
2. Wnioski organu nadzorującego wnoszone do sądu w ramach sprawowanego 
nadzoru, są wolne od opłat sądowych. 
Rozdział 4 
Majątek stowarzyszenia 
Art. 33. 1. Majątek stowarzyszenia powstaje ze składek członkowskich, 
darowizn, spadków, zapisów, dochodów z własnej działalności, dochodów z majątku 
stowarzyszenia oraz z ofiarności publicznej. 
2. Stowarzyszenie, 
z 
zachowaniem 
obowiązujących 
przepisów, 
może 
przyjmować darowizny, spadki i zapisy oraz korzystać z ofiarności publicznej. 

©Kancelaria Sejmu 
 
 
s. 12/20 
 
 
 
21.12.2020 
 
Art. 34. Stowarzyszenie może prowadzić działalność gospodarczą, według 
ogólnych zasad określonych w odrębnych przepisach. Dochód z działalności 
gospodarczej stowarzyszenia służy realizacji celów statutowych i nie może być 
przeznaczony do podziału między jego członków. 
Art. 35. Stowarzyszenie może otrzymywać dotację według zasad określonych w 
odrębnych przepisach. 
Rozdział 5 
Likwidacja stowarzyszeń 
Art. 36. 1. W razie rozwiązania się stowarzyszenia na podstawie własnej 
uchwały, likwidatorami stowarzyszenia są członkowie jego zarządu, jeżeli statut lub, 
w razie braku odpowiednich postanowień statutu, uchwała ostatniego walnego 
zebrania członków (zebrania delegatów) tego stowarzyszenia nie stanowi inaczej. 
2. W razie rozwiązania stowarzyszenia przez sąd, zarządza on jego likwidację, 
wyznaczając likwidatora. 
Art. 37. 1. Obowiązkiem likwidatora jest przeprowadzenie likwidacji w 
możliwie najkrótszym czasie, w sposób zabezpieczający majątek likwidowanego 
stowarzyszenia przed nieuzasadnionym uszczupleniem. 
2. Likwidator w szczególności powinien: 
1) 
zawiadomić sąd o wszczęciu likwidacji i wyznaczeniu likwidatora, z podaniem 
swego nazwiska, imienia i miejsca zamieszkania, jeżeli nie zachodzą warunki 
określone w art. 36 ust. 2; 
2) 
dokonywać czynności prawnych niezbędnych do przeprowadzenia likwidacji, 
podając do publicznej wiadomości o wszczęciu postępowania likwidacyjnego; 
3) 
po zakończeniu likwidacji zgłosić sądowi wniosek o wykreślenie stowarzyszenia 
z Krajowego Rejestru Sądowego. 
3. Jeżeli likwidacja nie zostanie zakończona w ciągu roku od dnia jej 
zarządzenia, likwidatorzy przedstawiają przyczyny opóźnienia sądowi, który w razie 
uznania opóźnienia za usprawiedliwione przedłuża termin likwidacji lub zarządza 
zmianę likwidatorów. 
Art. 38. Majątek zlikwidowanego stowarzyszenia przeznacza się na cel 
określony w statucie lub w uchwale walnego zebrania członków (zebrania delegatów) 

©Kancelaria Sejmu 
 
 
s. 13/20 
 
 
 
21.12.2020 
 
o likwidacji stowarzyszenia. W razie braku postanowienia statutu lub uchwały w tej 
sprawie, sąd orzeka o przeznaczeniu majątku na określony cel społeczny. 
Art. 39. Koszty 
likwidacji 
pokrywa 
się 
z 
majątku 
likwidowanego 
stowarzyszenia. 
Rozdział 6 
Stowarzyszenia zwykłe 
Art. 40. 1. Uproszczoną formą stowarzyszenia jest stowarzyszenie zwykłe, 
nieposiadające osobowości prawnej. 
1a. Stowarzyszenie zwykłe może we własnym imieniu nabywać prawa, w tym 
własność i inne prawa rzeczowe, zaciągać zobowiązania, pozywać i być pozywane. 
1b. Każdy członek odpowiada za zobowiązania stowarzyszenia zwykłego bez 
ograniczeń całym swoim majątkiem solidarnie z pozostałymi członkami oraz ze 
stowarzyszeniem. Odpowiedzialność ta powstaje z chwilą, gdy egzekucja z majątku 
stowarzyszenia zwykłego okaże się bezskuteczna. 
1c. Przepis ust. 1b nie stanowi przeszkody do wniesienia powództwa przeciwko 
członkowi, zanim egzekucja z majątku stowarzyszenia zwykłego okaże się 
bezskuteczna. 
2. Osoby w liczbie co najmniej trzech, zamierzające założyć stowarzyszenie 
zwykłe, uchwalają regulamin działalności, określający w szczególności nazwę 
stowarzyszenia zwykłego, cel lub cele, teren i środki działania, siedzibę, 
przedstawiciela reprezentującego stowarzyszenie zwykłe albo zarząd, zasady 
dokonywania zmian regulaminu działalności, sposób nabycia i utraty członkostwa, a 
także sposób rozwiązania stowarzyszenia zwykłego. 
3. Stowarzyszenie zwykłe, które zamierza posiadać zarząd, określa w 
regulaminie działalności tryb jego wyboru oraz uzupełniania składu, kompetencje, 
warunki ważności jego uchwał oraz sposób reprezentowania stowarzyszenia zwyk-
łego, w szczególności zaciągania zobowiązań majątkowych. 
4. Stowarzyszenie zwykłe, które zamierza posiadać organ kontroli wewnętrznej, 
określa w regulaminie działalności tryb jego wyboru, uzupełniania składu oraz jego 
kompetencje. 
5. Przedstawiciel reprezentujący stowarzyszenie zwykłe albo zarząd składają na 
piśmie organowi nadzorującemu właściwemu ze względu na siedzibę stowarzyszenia 

©Kancelaria Sejmu 
 
 
s. 14/20 
 
 
 
21.12.2020 
 
zwykłego wniosek o wpis do ewidencji stowarzyszeń zwykłych, zwanej dalej 
„ewidencją”, dołączając: 
1) 
regulamin działalności; 
2) 
listę założycieli stowarzyszenia zwykłego, zawierającą ich imiona i nazwiska, 
datę i miejsce urodzenia, miejsce zamieszkania oraz własnoręczne podpisy 
założycieli; 
3) 
imię i nazwisko, adres zamieszkania oraz numer PESEL przedstawiciela 
reprezentującego stowarzyszenie zwykłe albo członków zarządu; 
4) 
imię i nazwisko, adres zamieszkania oraz numer PESEL członków organu 
kontroli wewnętrznej, o ile regulamin działalności przewiduje ten organ; 
5) 
adres siedziby stowarzyszenia zwykłego. 
6. Jeżeli wniosek o wpis składa zarząd, podpisują go wszyscy członkowie 
zarządu. 
Art. 40a. 1. Stowarzyszenie zwykłe powstaje i może rozpocząć działalność z 
chwilą wpisu do ewidencji. 
2. Organ nadzorujący dokonuje wpisu do ewidencji w terminie 7 dni od dnia: 
1) 
wpływu wniosku o wpis, jeżeli nie został złożony wniosek, o którym mowa w 
art. 41; 
2) 
uprawomocnienia się orzeczenia odrzucającego albo oddalającego wniosek, o 
którym mowa w art. 41. 
3. Jeżeli wniosek o wpis zawiera braki, organ nadzorujący wzywa do jego 
uzupełnienia w terminie 14 dni od dnia otrzymania wezwania. Termin na dokonanie 
wpisu, o którym mowa w ust. 2, liczy się od dnia uzupełnienia wniosku o wpis. 
Nieuzupełnienie wniosku o wpis w terminie 14 dni powoduje jego bezskuteczność. 
4. Organ nadzorujący informuje niezwłocznie przedstawiciela reprezentującego 
stowarzyszenie zwykłe albo zarząd o dokonaniu wpisu do ewidencji albo 
bezskuteczności wniosku o wpis. 
5. W przypadku gdy organ nadzorujący nie dokona wpisu do ewidencji w 
terminie 7 dni od dnia wpływu wniosku o wpis lub uzupełnienia jego braków i nie 
został złożony wniosek, o którym mowa w art. 41, przedstawicielowi 
reprezentującemu stowarzyszenie zwykłe albo zarządowi przysługuje prawo 
wniesienia skargi na bezczynność do sądu administracyjnego. 

©Kancelaria Sejmu 
 
 
s. 15/20 
 
 
 
21.12.2020 
 
6. Do rozpoznania skargi, o której mowa w ust. 5, stosuje się przepisy ustawy z 
dnia 30 sierpnia 2002 r. – Prawo o postępowaniu przed sądami administracyjnymi (Dz. 
U. z 2019 r. poz. 2325), z tym że: 
1) 
organ nadzorujący przekazuje akta sprawy i odpowiedź na skargę w terminie 14 
dni od dnia wniesienia skargi; 
2) 
sąd rozpoznaje skargę w terminie 30 dni od dnia otrzymania akt sprawy wraz z 
odpowiedzią na skargę. 
Art. 40b. 1. W ewidencji zamieszcza się: 
1) 
nazwę stowarzyszenia zwykłego, jego cel lub cele, teren i środki działania oraz 
adres siedziby; 
2) 
imię i nazwisko przedstawiciela reprezentującego stowarzyszenie zwykłe albo 
członków zarządu oraz sposób reprezentowania stowarzyszenia zwykłego przez 
zarząd, o ile regulamin działalności przewiduje ten organ; 
3) 
imię i nazwisko członków organu kontroli wewnętrznej, o ile regulamin 
działalności przewiduje ten organ; 
4) 
informacje o regulaminie działalności i jego zmianach; 
5) 
informację o posiadaniu statusu organizacji pożytku publicznego; 
6) 
informacje o przekształceniu lub rozwiązaniu stowarzyszenia zwykłego; 
7) 
imię i nazwisko likwidatora stowarzyszenia zwykłego; 
8) 
informacje o zastosowaniu wobec stowarzyszenia zwykłego środków, o których 
mowa w rozdziale 3. 
2. Stowarzyszenie zwykłe składa organowi nadzorującemu, w terminie 7 dni od 
dnia wystąpienia zdarzenia uzasadniającego zmianę danych, wniosek o zamieszczenie 
w ewidencji zmienionych danych, o których mowa w ust. 1, załączając dokumenty 
stanowiące podstawę zmiany. Przepisy o wpisie do ewidencji stosuje się odpowiednio. 
3. Stowarzyszenie zwykłe ma obowiązek informować o zmianie adresu 
zamieszkania osób, o których mowa w art. 40 ust. 5 pkt 3 i 4. 
4. Ewidencja jest jawna i udostępniana na stronie podmiotowej organu 
nadzorującego w Biuletynie Informacji Publicznej. Każdy ma prawo otrzymania 
zaświadczeń z ewidencji. 
5. Dokumenty złożone do organu nadzorującego stanowią akta ewidencyjne, 
które są dostępne dla osób mających interes prawny. 
6. Ewidencja może być prowadzona w systemie teleinformatycznym. 

©Kancelaria Sejmu 
 
 
s. 16/20 
 
 
 
21.12.2020 
 
7. Minister właściwy do spraw administracji publicznej określi, w drodze 
rozporządzenia, sposób prowadzenia ewidencji, jej wzór oraz szczegółową treść 
wpisów w ewidencji w zakresie, o którym mowa w ust. 1, biorąc pod uwagę 
konieczność zapewnienia przejrzystości, kompletności i dostępności do danych 
zawartych w ewidencji. 
Art. 41. Sąd rejestrowy, na wniosek organu nadzorującego lub prokuratora, 
może zakazać założenia stowarzyszenia zwykłego, jeżeli nie spełnia ono warunków 
określonych w przepisach prawa. 
Art. 41a. 1. Stowarzyszenie zwykłe reprezentuje przedstawiciel reprezentujący 
stowarzyszenie zwykłe albo zarząd. 
2. Podejmowanie przez przedstawiciela reprezentującego stowarzyszenie zwykłe 
albo zarząd czynności przekraczających zakres zwykłego zarządu wymaga uprzedniej 
zgody wszystkich członków stowarzyszenia zwykłego oraz udzielenia przez nich 
pełnomocnictwa do dokonania tych czynności. 
3. Czynnościami przekraczającymi zakres zwykłego zarządu są w szczególności: 
1) 
nabycie oraz zbycie nieruchomości lub prawa użytkowania wieczystego; 
2) 
ustanowienie ograniczonego prawa rzeczowego; 
3) 
zawarcie umowy kredytu albo pożyczki; 
4) 
przejęcie długu, uznanie długu, zwolnienie z długu, przystąpienie do długu, 
zawarcie umowy poręczenia lub zawarcie innej podobnej umowy; 
5) 
zaciągnięcie innych zobowiązań przekraczających wartość 10 000 zł. 
Art. 42. 1. Stowarzyszenie zwykłe nie może: 
1) 
powoływać terenowych jednostek organizacyjnych; 
2) 
zrzeszać osób prawnych; 
3) 
prowadzić działalności gospodarczej; 
4) 
prowadzić odpłatnej działalności pożytku publicznego. 
2. Stowarzyszenie zwykłe uzyskuje środki na działalność ze składek 
członkowskich, darowizn, spadków, zapisów, dochodów z majątku stowarzyszenia 
oraz ofiarności publicznej. 
3. Stowarzyszenie zwykłe może otrzymywać dotacje na zasadach określonych w 
odrębnych przepisach. 

©Kancelaria Sejmu 
 
 
s. 17/20 
 
 
 
21.12.2020 
 
Art. 42a. 1. Stowarzyszenie zwykłe liczące co najmniej siedmiu członków, może 
przekształcić się w stowarzyszenie. 
2. Przekształcenie stowarzyszenia zwykłego wymaga zgody wszystkich 
członków stowarzyszenia zwykłego, wyrażonej w drodze uchwały, zawierającej: 
1) 
nazwę i siedzibę stowarzyszenia; 
2) 
powołanie władz stowarzyszenia; 
3) 
przyjęcie statutu stowarzyszenia, który stanowi załącznik do uchwały; 
4) 
sprawozdanie finansowe stowarzyszenia zwykłego sporządzone na określony 
dzień w miesiącu poprzedzającym podjęcie uchwały o przekształceniu, które 
stanowi załącznik do uchwały. 
3. Informację 
o 
podjęciu 
uchwały 
o 
przekształceniu 
przedstawiciel 
reprezentujący stowarzyszenie zwykłe albo zarząd stowarzyszenia niezwłocznie 
podaje do publicznej wiadomości oraz zawiadamia o podjęciu tej uchwały wierzycieli 
stowarzyszenia zwykłego. 
Art. 42b. 1. Stowarzyszenie zwykłe zawiadamia członków o zamiarze 
przekształcenia nie później niż na miesiąc przed planowanym dniem podjęcia uchwały 
o przekształceniu. 
2. Do zawiadomienia, o którym mowa w ust. 1, należy dołączyć: 
1) 
projekt statutu stowarzyszenia; 
2) 
informacje o aktywach i pasywach stowarzyszenia zwykłego. 
Art. 42c. 1. Przekształcenie stowarzyszenia zwykłego następuje z chwilą wpisu 
stowarzyszenia do Krajowego Rejestru Sądowego. 
2. Sąd rejestrowy przesyła niezwłocznie właściwemu organowi nadzorującemu 
odpis postanowienia o wpisie do Krajowego Rejestru Sądowego wraz z 
zaświadczeniem o wpisie stowarzyszenia. Właściwy organ nadzorujący z urzędu 
wykreśla stowarzyszenie zwykłe z ewidencji. 
3. Wniosek o wpis stowarzyszenia do Krajowego Rejestru Sądowego składają i 
podpisują wszyscy członkowie zarządu. Do wniosku dołącza się uchwałę o 
przekształceniu wraz z zaświadczeniem o wpisie stowarzyszenia zwykłego do 
ewidencji, wydanym nie wcześniej niż na 3 miesiące przed dniem podjęcia uchwały o 
przekształceniu. 

©Kancelaria Sejmu 
 
 
s. 18/20 
 
 
 
21.12.2020 
 
4. Stowarzyszenie 
zwykłe 
zostaje 
rozwiązane 
bez 
przeprowadzenia 
postępowania likwidacyjnego z chwilą wpisu stowarzyszenia do Krajowego Rejestru 
Sądowego. 
Art. 42d. 1. Z chwilą wpisu stowarzyszenia do Krajowego Rejestru Sądowego 
wstępuje ono we wszystkie prawa i obowiązki stowarzyszenia zwykłego, a 
członkowie stowarzyszenia zwykłego stają się członkami stowarzyszenia. 
2. Ujawnienie w księgach wieczystych lub rejestrach publicznych przejścia na 
stowarzyszenie praw ujawnionych w tych księgach lub rejestrach następuje na 
wniosek stowarzyszenia. 
3. Członkowie przekształcanego stowarzyszenia zwykłego odpowiadają na 
dotychczasowych zasadach, solidarnie ze stowarzyszeniem za zobowiązania 
stowarzyszenia zwykłego, powstałe przed dniem przekształcenia, przez okres roku, 
licząc od dnia przekształcenia. Odpowiedzialność ta powstaje z chwilą, gdy egzekucja 
z majątku stowarzyszenia okaże się bezskuteczna. Przepis art. 40 ust. 1c stosuje się 
odpowiednio. 
Art. 42e. Do przekształcenia stowarzyszenia zwykłego stosuje się odpowiednio 
przepisy dotyczące utworzenia stowarzyszenia. 
Art. 43. W sprawach nieuregulowanych odmiennie w tym rozdziale do 
stowarzyszenia zwykłego stosuje się odpowiednio przepisy ustawy, z tym że: 
1) 
nie stosuje się przepisów art. 9–12, art. 16, art. 17, art. 20–22 oraz art. 27; 
2) 
ilekroć w ustawie jest mowa o statucie, należy przez to rozumieć regulamin 
stowarzyszenia zwykłego. 
Rozdział 7 
Przepisy szczególne, zmiana przepisów obowiązujących oraz przepisy 
przejściowe i końcowe 
Art. 44. 1. (uchylony) 
2. Działalność stowarzyszeń na terenach i w obiektach znajdujących się w 
zarządzie lub użytkowaniu organów wojskowych albo resortu spraw wewnętrznych 
wymaga zezwolenia, odpowiednio, Ministra Obrony Narodowej lub ministra 
właściwego do spraw wewnętrznych albo organów przez nich określonych. 

©Kancelaria Sejmu 
 
 
s. 19/20 
 
 
 
21.12.2020 
 
Art. 45. Osoby pragnące założyć stowarzyszenie prowadzące działalność 
bezpośrednio związaną z obronnością albo bezpieczeństwem państwa lub ochroną 
porządku publicznego są obowiązane uzgodnić zakres tej działalności, odpowiednio, 
z Ministrem Obrony Narodowej lub ministrem właściwym do spraw wewnętrznych 
albo organami przez nich określonymi. 
Art. 46. (uchylony) 
Art. 47–50. (pominięte) 
Art. 51. 1. Do czasu odrębnego uregulowania statusu prawnego związków 
wyznaniowych oraz zakonów i kongregacji duchownych, do których miały 
zastosowanie przepisy rozporządzenia Prezydenta Rzeczypospolitej z dnia 27 
października 1932 r.  Prawo o stowarzyszeniach (Dz. U. poz. 808, z późn. zm.1)), 
stosuje się wobec nich przepisy tego rozporządzenia. 
2. Przepis ust. 1 stosuje się odpowiednio do nowo powstających związków 
wyznaniowych oraz zakonów i kongregacji duchownych. 
Art. 52. 1. Działające w dniu wejścia ustawy w życie stowarzyszenia 
zarejestrowane i stowarzyszenia wyższej użyteczności stają się stowarzyszeniami w 
rozumieniu jej przepisów. Statuty tych stowarzyszeń, stanowiące podstawę ich 
działania, zachowują moc z zastrzeżeniem ust. 2. 
2. Tracą moc postanowienia statutów stowarzyszeń, o których mowa w ust. 1, 
sprzeczne z przepisami ustawy. 
Art. 53. (uchylony) 
Art. 54. (pominięty) 
Art. 55. 1. W sprawach uregulowanych niniejszą ustawą, niezakończonych 
decyzją ostateczną przed dniem jej wejścia w życie, stosuje się przepisy tej ustawy. 
2. Postępowanie likwidacyjne stowarzyszeń wszczęte przed dniem wejścia 
ustawy w życie prowadzi się na podstawie dotychczasowych przepisów. 
Art. 56. Tracą moc: 
                                                           
1) Zmiany wymienionego rozporządzenia zostały ogłoszone w Dz. U. z 1946 r. poz. 30, z 1949 r. poz. 
293 i 335, z 1950 r. poz. 401 i 489, z 1964 r. poz. 276 oraz z 1985 r. poz. 167. 

©Kancelaria Sejmu 
 
 
s. 20/20 
 
 
 
21.12.2020 
 
1) 
rozporządzenie Prezydenta Rzeczypospolitej z dnia 27 października 1932 r.  
Prawo o stowarzyszeniach (Dz. U. poz. 808, z późn. zm.2)), z zastrzeżeniem art. 
51 niniejszej ustawy; 
2) 
dekret z dnia 5 sierpnia 1949 r. o zmianie niektórych przepisów prawa o 
stowarzyszeniach (Dz. U. poz. 335), z wyjątkiem art. 2 ust. 2 lit. a i c. 
Art. 57. Ustawa wchodzi w życie z dniem ogłoszenia3). 
 
                                                           
2) Zmiany wymienionego rozporządzenia zostały ogłoszone w Dz. U. z 1946 r. poz. 30, z 1949 r. poz. 
293 i 335, z 1950 r. poz. 401 i 489, z 1964 r. poz. 276 oraz z 1985 r. poz. 167. 
3) Ustawa została ogłoszona w dniu 10 kwietnia 1989 r. 
