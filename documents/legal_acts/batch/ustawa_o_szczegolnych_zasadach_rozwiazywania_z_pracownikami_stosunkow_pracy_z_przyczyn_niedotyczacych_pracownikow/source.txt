©Kancelaria Sejmu 
 
 
 
s. 1/9 
 
2024-02-02 
 
 
Dz. U. 2003 Nr 90 poz. 844  
 
 
U S TAWA  
z dnia 13 marca 2003 r. 
o szczególnych zasadach rozwiązywania z pracownikami stosunków pracy  
z przyczyn niedotyczących pracowników1) 
Art. 1. 1. Przepisy ustawy stosuje się w razie konieczności rozwiązania przez 
pracodawcę zatrudniającego co najmniej 20 pracowników stosunków pracy 
z przyczyn niedotyczących pracowników, w drodze wypowiedzenia dokonanego 
przez pracodawcę, a także na mocy porozumienia stron, jeżeli w okresie 
nieprzekraczającym 30 dni zwolnienie obejmuje co najmniej: 
1) 
10 pracowników, gdy pracodawca zatrudnia mniej niż 100 pracowników, 
2) 
10% pracowników, gdy pracodawca zatrudnia co najmniej 100, jednakże 
mniej niż 300 pracowników, 
3) 
30 pracowników, gdy pracodawca zatrudnia co najmniej 300 lub więcej 
pracowników 
– zwanego dalej „grupowym zwolnieniem”. 
2. Liczby odnoszące się do pracowników, o których mowa w ust. 1, obejmują 
pracowników, z którymi w ramach grupowego zwolnienia następuje rozwiązanie 
stosunków pracy z inicjatywy pracodawcy na mocy porozumienia stron, jeżeli 
dotyczy to co najmniej 5 pracowników. 
                                                           
1) Niniejsza ustawa wdraża w zakresie swojej regulacji następujące dyrektywy:  
1) dyrektywę Rady 98/59/WE z dnia 20 lipca 1998 r. w sprawie zbliżenia ustawodawstw państw 
członkowskich odnoszących się do zwolnień grupowych (Dz. Urz. WE L 225 z 12.08.1998, 
str. 16; Dz. Urz. UE Polskie wydanie specjalne, rozdz. 5, t. 3, str. 327);  
2) dyrektywę Parlamentu Europejskiego i Rady (UE) 2019/1158 z dnia 20 czerwca 2019 r. w 
sprawie równowagi między życiem zawodowym a prywatnym rodziców i opiekunów oraz 
uchylającą dyrektywę Rady 2010/18/UE (Dz. Urz. UE L 188 z 12.07.2019, str. 79). 
Opracowano na 
podstawie: 
t.j. 
Dz. U. z 2024 r. 
poz. 61. 

©Kancelaria Sejmu 
 
 
 
s. 2/9 
 
2024-02-02 
 
Art. 2. 1. Pracodawca jest obowiązany skonsultować zamiar przeprowadzenia 
grupowego zwolnienia z zakładowymi organizacjami związkowymi działającymi 
u tego pracodawcy. 
2. Konsultacja, o której mowa w ust. 1, dotyczy w szczególności możliwości 
uniknięcia lub zmniejszenia rozmiaru grupowego zwolnienia oraz spraw 
pracowniczych związanych z tym zwolnieniem, w tym zwłaszcza możliwości 
przekwalifikowania lub przeszkolenia zawodowego, a także uzyskania innego 
zatrudnienia przez zwolnionych pracowników. 
3. Pracodawca jest obowiązany zawiadomić na piśmie zakładowe organizacje 
związkowe 
o przyczynach 
zamierzonego 
grupowego 
zwolnienia, 
liczbie 
zatrudnionych pracowników i grupach zawodowych, do których oni należą, 
grupach zawodowych pracowników objętych zamiarem grupowego zwolnienia, 
okresie, w ciągu którego nastąpi takie zwolnienie, proponowanych kryteriach 
doboru pracowników do grupowego zwolnienia, kolejności dokonywania zwolnień 
pracowników, propozycjach rozstrzygnięcia spraw pracowniczych związanych 
z zamierzonym grupowym zwolnieniem, a jeżeli obejmują one świadczenia 
pieniężne, pracodawca jest obowiązany dodatkowo przedstawić sposób ustalania 
ich wysokości. 
4. Pracodawca 
przekazuje 
zakładowym 
organizacjom 
związkowym 
informacje, 
o których 
mowa 
w ust. 3, 
w terminie 
umożliwiającym 
tym 
organizacjom zgłoszenie w ramach konsultacji propozycji dotyczących spraw 
określonych w ust. 2. 
5. W trakcie konsultacji pracodawca jest obowiązany przekazać zakładowym 
organizacjom związkowym także inne niż określone w ust. 3 informacje, jeżeli 
mogą one mieć wpływ na przebieg konsultacji oraz treść porozumienia, o którym 
mowa w art. 3. 
6. Pracodawca przekazuje na piśmie właściwemu powiatowemu urzędowi 
pracy informacje, o których mowa w ust. 3, z wyłączeniem informacji dotyczących 
sposobu 
ustalania 
wysokości 
świadczeń 
pieniężnych 
przysługujących 
pracownikom. 
6a. 
W przypadku 
zamiaru 
przeprowadzenia 
grupowego 
zwolnienia 
dotyczącego członków załogi statku morskiego o polskiej przynależności 

©Kancelaria Sejmu 
 
 
 
s. 3/9 
 
2024-02-02 
 
pracodawca przekazuje informacje, o których mowa w ust. 6, powiatowemu 
urzędowi pracy właściwemu ze względu na siedzibę armatora. 
7. Jeżeli u danego pracodawcy nie działają zakładowe organizacje 
związkowe, uprawnienia tych organizacji w zakresie wynikającym z ust. 1–
5 przysługują przedstawicielom pracowników wyłonionym w trybie przyjętym 
u danego pracodawcy. 
Art. 3. 1. W terminie nie dłuższym niż 20 dni od dnia zawiadomienia, 
o którym mowa w art. 2 ust. 3, pracodawca i zakładowe organizacje związkowe 
zawierają porozumienie. 
2. W porozumieniu, 
o którym 
mowa 
w ust. 1, 
określa 
się 
zasady 
postępowania w sprawach dotyczących pracowników objętych zamiarem 
grupowego zwolnienia, a także obowiązki pracodawcy w zakresie niezbędnym do 
rozstrzygnięcia innych spraw pracowniczych związanych z zamierzonym 
grupowym zwolnieniem. 
3. Jeżeli nie jest możliwe uzgodnienie treści porozumienia ze wszystkimi 
zakładowymi 
organizacjami 
związkowymi, 
pracodawca 
uzgadnia 
treść 
porozumienia z organizacjami związkowymi reprezentatywnymi w rozumieniu art. 
253 ust. 1 lub 2 ustawy z dnia 23 maja 1991 r. o związkach zawodowych (Dz. U. z 
2022 r. poz. 854), z których każda zrzesza co najmniej 5% pracowników 
zatrudnionych u pracodawcy. 
4. Jeżeli nie jest możliwe zawarcie porozumienia zgodnie z ust. 1 i 3, zasady 
postępowania w sprawach dotyczących pracowników objętych zamiarem 
grupowego zwolnienia ustala pracodawca w regulaminie, uwzględniając, w miarę 
możliwości, propozycje przedstawione w ramach konsultacji przez zakładowe 
organizacje związkowe. 
5. Jeżeli u danego pracodawcy nie działają zakładowe organizacje 
związkowe, zasady postępowania w sprawach dotyczących pracowników objętych 
zamiarem grupowego zwolnienia ustala pracodawca w regulaminie, po konsultacji 
z przedstawicielami pracowników wyłonionymi w trybie przyjętym u danego 
pracodawcy. 
Art. 4. 1.  Pracodawca – po zawarciu porozumienia, a w razie niezawarcia 
porozumienia po spełnieniu obowiązku, o którym mowa w art. 3 ust. 4 lub 5 – 

©Kancelaria Sejmu 
 
 
 
s. 4/9 
 
2024-02-02 
 
zawiadamia na piśmie właściwy powiatowy urząd pracy o przyjętych ustaleniach 
dotyczących grupowego zwolnienia, w tym o liczbie zatrudnionych i zwalnianych 
pracowników oraz o przyczynach ich zwolnienia, okresie, w ciągu którego ma być 
dokonane zwolnienie, a także o przeprowadzonej konsultacji zamierzonego 
grupowego 
zwolnienia 
z zakładowymi 
organizacjami 
związkowymi 
lub 
z przedstawicielami pracowników wyłonionymi w trybie przyjętym u danego 
pracodawcy. 
1a. 
W przypadku 
zamiaru 
przeprowadzenia 
grupowego 
zwolnienia 
dotyczącego członków załogi statku morskiego o polskiej przynależności 
pracodawca przekazuje informacje, o których mowa w ust. 1, powiatowemu 
urzędowi pracy właściwemu ze względu na siedzibę armatora. 
2. Kopię zawiadomienia, o którym mowa w ust. 1, pracodawca przekazuje 
zakładowym organizacjom związkowym. Zakładowe organizacje związkowe mogą 
przedstawić właściwemu powiatowemu urzędowi pracy swoją opinię w sprawie 
grupowego zwolnienia. 
3. Jeżeli u danego pracodawcy nie działają zakładowe organizacje 
związkowe, przepis ust. 2 stosuje się odpowiednio do przedstawicieli pracowników 
wyłonionych w trybie przyjętym u danego pracodawcy. 
4. W razie zakończenia działalności pracodawcy wskutek prawomocnego 
orzeczenia sądowego zawiadomienie, o którym mowa w ust. 1, jest wymagane, gdy 
z takim wnioskiem wystąpi właściwy powiatowy urząd pracy. 
Art. 5. 1. Przy wypowiadaniu pracownikom stosunków pracy w ramach 
grupowego zwolnienia nie stosuje się art. 38 i 41 Kodeksu pracy, z zastrzeżeniem 
ust. 2–4, a także przepisów odrębnych dotyczących szczególnej ochrony 
pracowników przed wypowiedzeniem lub rozwiązaniem stosunku pracy, 
z zastrzeżeniem ust. 5. 
2. W razie niezawarcia porozumienia, o którym mowa w art. 3, przy 
wypowiadaniu pracownikom stosunków pracy, a także warunków pracy i płacy, 
stosuje się art. 38 Kodeksu pracy. 
3. Wypowiedzenie pracownikom stosunków pracy w sytuacjach, o których 
mowa w art. 41 Kodeksu pracy, jest dopuszczalne w czasie urlopu trwającego co 
najmniej 3 miesiące, a także w czasie innej usprawiedliwionej nieobecności 

©Kancelaria Sejmu 
 
 
 
s. 5/9 
 
2024-02-02 
 
pracownika w pracy, jeżeli upłynął już okres uprawniający pracodawcę do 
rozwiązania umowy o pracę bez wypowiedzenia. 
4. Wypowiedzenie pracownikom warunków pracy i płacy w sytuacjach, 
o których mowa w art. 41 Kodeksu pracy, jest dopuszczalne niezależnie od okresu 
trwania urlopu lub innej usprawiedliwionej nieobecności pracownika w pracy. 
5. W okresie objęcia szczególną ochroną przed wypowiedzeniem lub 
rozwiązaniem stosunku pracy pracodawca może jedynie wypowiedzieć 
dotychczasowe warunki pracy i płacy pracownikowi: 
1) 
któremu brakuje nie więcej niż 4 lata do osiągnięcia wieku emerytalnego, 
pracownicy w ciąży oraz w okresie urlopu macierzyńskiego, pracownikowi 
od dnia złożenia wniosku o udzielenie urlopu macierzyńskiego albo jego 
części, urlopu na warunkach urlopu macierzyńskiego albo jego części, urlopu 
rodzicielskiego albo jego części, urlopu ojcowskiego albo jego części oraz 
urlopu opiekuńczego – do dnia zakończenia tego urlopu; 
2) 
będącemu członkiem rady pracowniczej przedsiębiorstwa państwowego; 
3) 
będącemu członkiem zarządu zakładowej organizacji związkowej; 
4) 
będącemu członkiem zakładowej organizacji związkowej, upoważnionemu 
do reprezentowania tej organizacji wobec pracodawcy albo organu lub osoby 
dokonującej za pracodawcę czynności w sprawach z zakresu prawa pracy; 
4a) będącemu członkiem specjalnego zespołu negocjacyjnego lub europejskiej 
rady zakładowej; 
4b) będącemu 
członkiem 
specjalnego 
zespołu 
negocjacyjnego, 
organu 
przedstawicielskiego 
lub 
przedstawicielem 
pracowników 
w spółce 
europejskiej; 
4c) będącemu 
członkiem 
specjalnego 
zespołu 
negocjacyjnego, 
organu 
przedstawicielskiego lub przedstawicielem pracowników w spółdzielni 
europejskiej; 
4d) będącemu członkiem specjalnego zespołu negocjacyjnego, członkiem zespołu 
przedstawicielskiego albo przedstawicielem pracowników w radzie 
nadzorczej 
albo 
radzie 
dyrektorów 
spółki 
powstałej 
w 
wyniku 
transgranicznego przekształcenia, połączenia lub podziału spółek; 
5) 
będącemu społecznym inspektorem pracy; 

©Kancelaria Sejmu 
 
 
 
s. 6/9 
 
2024-02-02 
 
6) 
powołanemu do odbycia czynnej służby wojskowej, służby zastępczej, 
zasadniczej służby wojskowej albo przeszkolenia wojskowego; 
7) 
będącemu członkiem rady pracowników lub określonym w porozumieniu, 
o którym mowa w art. 24 ustawy z dnia 7 kwietnia 2006 r. o informowaniu 
pracowników i przeprowadzaniu z nimi konsultacji (Dz. U. poz. 550, 
z 2008 r. poz. 584 i 778 oraz z 2009 r. poz. 805), przedstawicielem 
pracowników uprawnionym do uzyskiwania od pracodawcy informacji 
i prowadzenia z nim konsultacji. 
6. Jeżeli wypowiedzenie warunków pracy i płacy powoduje obniżenie 
wynagrodzenia, pracownikom, o których mowa w ust. 5, przysługuje, do końca 
okresu, w którym korzystaliby ze szczególnej ochrony przed wypowiedzeniem lub 
rozwiązaniem stosunku pracy, dodatek wyrównawczy obliczony według zasad 
wynikających z Kodeksu pracy. 
6a. W przypadku rozwiązania umowy o pracę z pracownicą w ciąży oraz w 
okresie urlopu macierzyńskiego, pracownikiem od dnia złożenia wniosku o 
udzielenie urlopu macierzyńskiego, urlopu na warunkach urlopu macierzyńskiego, 
urlopu rodzicielskiego, urlopu ojcowskiego oraz urlopu opiekuńczego, o których 
mowa w ust. 5 pkt 1 – do dnia zakończenia tego urlopu, z powodu odmowy 
przyjęcia przez pracownika zaproponowanych warunków pracy lub płacy i 
rozwiązania umowy o pracę z upływem okresu dokonanego wypowiedzenia, 
pracodawca udowodni, że przy wypowiadaniu dotychczasowych warunków pracy 
i płacy kierował się innymi powodami. 
7. (uchylony) 
Art. 6. 1. Wypowiedzenie 
pracownikowi 
stosunku 
pracy 
w ramach 
grupowego zwolnienia może nastąpić nie wcześniej niż po dokonaniu przez 
pracodawcę zawiadomienia, o którym mowa w art. 4 ust. 1, a w przypadku gdy nie 
jest ono wymagane – nie wcześniej niż po zawarciu porozumienia lub spełnieniu 
obowiązku, o którym mowa w art. 3 ust. 4 lub 5. 
2. Rozwiązanie z pracownikiem stosunku pracy w ramach grupowego 
zwolnienia może nastąpić nie wcześniej niż po upływie 30 dni od dnia 
zawiadomienia, o którym mowa w art. 4 ust. 1, a w przypadku gdy nie jest ono 
wymagane – nie wcześniej niż po upływie 30 dni od dnia zawarcia porozumienia 
lub spełnienia obowiązku, o którym mowa w art. 3 ust. 4 lub 5. Nie dotyczy to 

©Kancelaria Sejmu 
 
 
 
s. 7/9 
 
2024-02-02 
 
przypadków rozwiązania z pracownikami stosunków pracy w razie zakończenia 
działalności pracodawcy wskutek prawomocnego orzeczenia sądowego. 
Art. 7. Przy rozwiązywaniu z pracownikami stosunków pracy w ramach 
grupowego zwolnienia z powodu ogłoszenia upadłości lub likwidacji pracodawcy 
stosuje się przepisy art. 411 § 1, art. 177 § 4, art. 1868 i art. 196 pkt 2 Kodeksu pracy, 
a także odrębne przepisy regulujące rozwiązywanie z pracownikami stosunków 
pracy z takiego powodu. 
Art. 8. 1. Pracownikowi, w związku z rozwiązaniem stosunku pracy 
w ramach grupowego zwolnienia, przysługuje odprawa pieniężna w wysokości: 
1) 
jednomiesięcznego wynagrodzenia, jeżeli pracownik był zatrudniony 
u danego pracodawcy krócej niż 2 lata; 
2) 
dwumiesięcznego wynagrodzenia, jeżeli pracownik był zatrudniony u danego 
pracodawcy od 2 do 8 lat; 
3) 
trzymiesięcznego wynagrodzenia, jeżeli pracownik był zatrudniony u danego 
pracodawcy ponad 8 lat. 
2. Przy ustalaniu okresu zatrudnienia, o którym mowa w ust. 1, przepis art. 36 
§ 11 Kodeksu pracy stosuje się odpowiednio. 
3. Odprawę pieniężną ustala się według zasad obowiązujących przy 
obliczaniu ekwiwalentu pieniężnego za urlop wypoczynkowy. 
4. Wysokość odprawy pieniężnej nie może przekraczać kwoty 15-krotnego 
minimalnego wynagrodzenia za pracę, ustalanego na podstawie odrębnych 
przepisów, obowiązującego w dniu rozwiązania stosunku pracy. 
Art. 9. 1. W razie ponownego zatrudniania pracowników w tej samej grupie 
zawodowej pracodawca powinien zatrudnić pracownika, z którym rozwiązał 
stosunek pracy w ramach grupowego zwolnienia, jeżeli zwolniony pracownik 
zgłosi zamiar podjęcia zatrudnienia u tego pracodawcy w ciągu roku od dnia 
rozwiązania z nim stosunku pracy. 
2. Pracodawca powinien ponownie zatrudnić pracownika, o którym mowa 
w ust. 1, w okresie 15 miesięcy od dnia rozwiązania z nim stosunku pracy 
w ramach grupowego zwolnienia. 
Art. 10. 1. Przepisy art. 5 ust. 3–6 i art. 8 stosuje się odpowiednio w razie 
konieczności rozwiązania przez pracodawcę zatrudniającego co najmniej 

©Kancelaria Sejmu 
 
 
 
s. 8/9 
 
2024-02-02 
 
20 pracowników stosunków pracy z przyczyn niedotyczących pracowników, jeżeli 
przyczyny te stanowią wyłączny powód uzasadniający wypowiedzenie stosunku 
pracy lub jego rozwiązanie na mocy porozumienia stron, a zwolnienia w okresie 
nieprzekraczającym 30 dni obejmują mniejszą liczbę pracowników niż określona 
w art. 1. 
2. W przypadku określonym w ust. 1 pracodawca może rozwiązać stosunki 
pracy, w drodze wypowiedzenia, z pracownikami, których stosunek pracy podlega 
z mocy odrębnych przepisów szczególnej ochronie przed wypowiedzeniem lub 
rozwiązaniem i wobec których jest dopuszczalne wypowiedzenie stosunku pracy 
w ramach grupowego zwolnienia, pod warunkiem niezgłoszenia sprzeciwu przez 
zakładową organizację związkową w terminie 14 dni od dnia otrzymania 
zawiadomienia o zamierzonym wypowiedzeniu. 
3. Pracodawca może wypowiedzieć warunki pracy i płacy pracownikom, 
o których mowa w ust. 2, jeżeli z przyczyn określonych w ust. 1 nie jest możliwe 
dalsze ich zatrudnianie na dotychczasowych stanowiskach pracy. W takim 
przypadku stosuje się art. 38 Kodeksu pracy. 
4. Jeżeli wypowiedzenie warunków pracy i płacy w okolicznościach 
określonych 
w ust. 3 powoduje 
obniżenie 
wynagrodzenia, 
pracownikom 
przysługuje, przez okres nieprzekraczający 6 miesięcy, dodatek wyrównawczy 
obliczony według zasad wynikających z Kodeksu pracy. Prawo do dodatku 
wyrównawczego nie przysługuje pracownikom, których szczególna ochrona przed 
wypowiedzeniem umowy o pracę wynika z art. 41 Kodeksu pracy. 
5. Przepisów ust. 1–4 nie stosuje się do pracowników będących posłami, 
senatorami lub radnymi, w okresie, w którym ich stosunek pracy podlega z mocy 
odrębnych przepisów szczególnej ochronie przed wypowiedzeniem lub 
rozwiązaniem. 
Art. 11. Przepisów ustawy nie stosuje się do pracowników zatrudnionych na 
podstawie mianowania. 
Art. 12. Przy rozwiązywaniu stosunków pracy z przyczyn niedotyczących 
pracowników, w zakresie nieuregulowanym w niniejszej ustawie, a także przy 
rozpatrywaniu sporów związanych z naruszeniem przepisów niniejszej ustawy 
stosuje się przepisy Kodeksu pracy. 

©Kancelaria Sejmu 
 
 
 
s. 9/9 
 
2024-02-02 
 
Art. 13–27. (pominięte) 
Art. 28. 1. Do trwających w dniu wejścia w życie ustawy postępowań 
dotyczących rozwiązywania z pracownikami stosunków pracy na podstawie 
przepisów ustawy wymienionej w art. 29 stosuje się dotychczasowe przepisy. 
2. Pracownikom, których stosunki pracy ulegną rozwiązaniu poczynając od 
dnia wejścia w życie ustawy, w następstwie postępowań, o których mowa w ust. 1, 
przysługuje odprawa pieniężna na zasadach określonych w dotychczasowych 
przepisach, chyba że odprawa pieniężna przysługująca na podstawie niniejszej 
ustawy jest dla nich korzystniejsza. 
3. Pracownicy otrzymujący dodatek wyrównawczy w dniu wejścia w życie 
ustawy, którzy nie byliby uprawnieni do dodatku wyrównawczego na podstawie 
niniejszej ustawy, zachowują prawo do tego dodatku na zasadach określonych 
w dotychczasowych przepisach. 
Art. 29. Traci moc ustawa z dnia 28 grudnia 1989 r. o szczególnych zasadach 
rozwiązywania z pracownikami stosunków pracy z przyczyn dotyczących zakładu 
pracy (Dz. U. z 2002 r. poz. 980, 1146 i 1679 oraz z 2003 r. poz. 844). 
Art. 30. Ustawa wchodzi w życie z dniem 1 stycznia 2004 r., z wyjątkiem 
art. 15, który wchodzi w życie z dniem 1 lipca 2003 r. 
