©Kancelaria Sejmu 
 
 
 
s. 1/12 
 
2024-09-30 
 
 
 
Dz. U. 1987 Nr 21 poz. 123  
 
 
U S TAWA  
z dnia 15 lipca 1987 r. 
o Rzeczniku Praw Obywatelskich1) 
Art. 1. 1. Ustanawia się Rzecznika Praw Obywatelskich. 
2. Rzecznik Praw Obywatelskich, zwany dalej „Rzecznikiem”, stoi na straży 
wolności i praw człowieka i obywatela określonych w Konstytucji Rzeczypospolitej 
Polskiej oraz w innych aktach normatywnych, w tym również na straży realizacji 
zasady równego traktowania. 
2a. W sprawach dzieci Rzecznik współpracuje z Rzecznikiem Praw Dziecka. 
2b. W sprawach mikroprzedsiębiorców oraz małych i średnich przedsiębiorców 
w rozumieniu ustawy z dnia 6 marca 2018 r. – Prawo przedsiębiorców (Dz. U. z 2024 
r. poz. 236 i 1222) Rzecznik współpracuje z Rzecznikiem Małych i Średnich 
Przedsiębiorców. 
3. W sprawach o ochronę wolności i praw człowieka i obywatela Rzecznik bada, 
czy wskutek działania lub zaniechania organów, organizacji i instytucji, obowiązanych 
do przestrzegania i realizacji tych wolności i praw, nie nastąpiło naruszenie prawa, a 
także zasad współżycia i sprawiedliwości społecznej. 
 
1) Niniejsza ustawa dokonuje w zakresie swojej regulacji wdrożenia następujących dyrektyw 
Wspólnot Europejskich: 
1) dyrektywy Rady 2000/43/WE z dnia 29 czerwca 2000 r. wprowadzającej w życie zasadę równego 
traktowania osób bez względu na pochodzenie rasowe lub etniczne (Dz. Urz. WE L 180 z 
19.07.2000, str. 22; Dz. Urz. UE Polskie wydanie specjalne, rozdz. 20, t. 1, str. 23); 
2) dyrektywy Rady 2004/113/WE z dnia 13 grudnia 2004 r. wprowadzającej w życie zasadę równego 
traktowania mężczyzn i kobiet w zakresie dostępu do towarów i usług oraz dostarczania towarów 
i usług (Dz. Urz. UE L 373 z 21.12.2004, str. 37); 
3) dyrektywy 2006/54/WE Parlamentu Europejskiego i Rady z dnia 5 lipca 2006 r. w sprawie 
wprowadzenia w życie zasady równości szans oraz równego traktowania kobiet i mężczyzn 
w dziedzinie zatrudnienia i pracy (wersja przeredagowana) (Dz. Urz. UE L 204 z 26.07.2006, 
str. 23); 
4) dyrektywy Parlamentu Europejskiego i Rady (UE) 2019/1158 z dnia 20 czerwca 2019 r. 
w sprawie równowagi między życiem zawodowym a prywatnym rodziców i opiekunów oraz 
uchylającej dyrektywę Rady 2010/18/UE (Dz. Urz. UE L 188 z 12.07.2019, str. 79). 
Opracowano na 
podstawie: 
t.j. 
Dz. U. z 2024 r. 
poz. 1264. 

©Kancelaria Sejmu 
 
 
 
s. 2/12 
 
2024-09-30 
 
4. Rzecznik wykonuje funkcje organu wizytującego do spraw zapobiegania 
torturom i innemu okrutnemu, nieludzkiemu lub poniżającemu traktowaniu albo 
karaniu (krajowy mechanizm prewencji) w rozumieniu Protokołu fakultatywnego do 
Konwencji w sprawie zakazu stosowania tortur oraz innego okrutnego, nieludzkiego 
lub poniżającego traktowania albo karania, przyjętego przez Zgromadzenie Ogólne 
Narodów Zjednoczonych w Nowym Jorku dnia 18 grudnia 2002 r. (Dz. U. z 2007 r. 
poz. 192). 
5. Rzecznik wykonuje zadania określone w ustawie z dnia 14 czerwca 2024 r. 
o ochronie sygnalistów (Dz. U. poz. 928). 
Art. 2. Rzecznikiem może być obywatel polski wyróżniający się wiedzą 
prawniczą, doświadczeniem zawodowym oraz wysokim autorytetem ze względu na 
swe walory moralne i wrażliwość społeczną. 
Art. 3. 1. Rzecznika powołuje Sejm za zgodą Senatu na wniosek Marszałka 
Sejmu albo grupy 35 posłów. 
2. Szczegółowy tryb zgłaszania kandydatów na Rzecznika Praw Obywatelskich 
określa uchwała Sejmu. 
3. Uchwałę Sejmu o powołaniu Rzecznika Marszałek Sejmu przesyła 
niezwłocznie Marszałkowi Senatu. 
4. Senat podejmuje uchwałę w sprawie wyrażenia zgody na powołanie Rzecznika 
w ciągu miesiąca od dnia przekazania Senatowi uchwały Sejmu, o której mowa w ust. 
3. Niepodjęcie uchwały przez Senat w ciągu miesiąca oznacza wyrażenie zgody. 
5. Jeżeli Senat odmawia wyrażenia zgody na powołanie Rzecznika, Sejm 
powołuje na stanowisko Rzecznika inną osobę. Przepisy ust. 1–4 stosuje się 
odpowiednio. 
6. (utracił moc)2) 
Art. 4. Przed przystąpieniem do wykonywania obowiązków Rzecznik składa 
przed Sejmem następujące ślubowanie: 
„Ślubuję uroczyście, że przy wykonywaniu powierzonych mi obowiązków 
Rzecznika Praw Obywatelskich dochowam wierności Konstytucji 
Rzeczypospolitej Polskiej, będę strzec wolności i praw człowieka i 
obywatela, kierując się przepisami prawa oraz zasadami współżycia 
 
2) Z dniem 16 lipca 2021 r. na podstawie wyroku Trybunału Konstytucyjnego z dnia 15 kwietnia 2021 
r. sygn. akt K 20/20 (Dz. U. poz. 696). 

©Kancelaria Sejmu 
 
 
 
s. 3/12 
 
2024-09-30 
 
społecznego i sprawiedliwości. Ślubuję, że powierzone mi obowiązki 
wypełniać będę bezstronnie, z najwyższą sumiennością i starannością, że 
będę strzec godności powierzonego mi stanowiska oraz dochowam 
tajemnicy prawnie chronionej.” 
Ślubowanie może być złożone z dodaniem zdania „Tak mi dopomóż Bóg”. 
Art. 5. 1. Kadencja Rzecznika trwa pięć lat, licząc od dnia złożenia ślubowania 
przed Sejmem. 
2. Ta sama osoba nie może być Rzecznikiem więcej niż przez dwie kadencje. 
Art. 6. Po zaprzestaniu wykonywania obowiązków Rzecznik ma prawo 
powrócić na stanowisko zajmowane poprzednio albo otrzymać stanowisko 
równorzędne poprzednio zajmowanemu, jeżeli nie ma przeszkód prawnych. 
Art. 7. 1. Sejm odwołuje Rzecznika przed upływem okresu, na jaki został 
powołany, jeżeli: 
1) 
zrzekł się wykonywania obowiązków; 
2) 
stał się trwale niezdolny do pełnienia obowiązków na skutek choroby, ułomności 
lub upadku sił – stwierdzonych orzeczeniem lekarskim; 
3) 
złożył niezgodne z prawdą oświadczenie lustracyjne, stwierdzone prawomocnym 
orzeczeniem sądu. 
2. Sejm odwołuje Rzecznika przed upływem okresu, na jaki został powołany, 
również jeżeli Rzecznik sprzeniewierzył się złożonemu ślubowaniu. 
3. Sejm podejmuje uchwałę w sprawie odwołania Rzecznika, w przypadku 
określonym w ust. 1 pkt 1, na wniosek Marszałka Sejmu. 
4. Sejm podejmuje uchwałę w sprawie odwołania Rzecznika, w przypadkach 
określonych w ust. 1 pkt 2 oraz w ust. 2, na wniosek Marszałka Sejmu lub grupy co 
najmniej 35 posłów, większością co najmniej 3/5 głosów w obecności co najmniej 
połowy ustawowej liczby posłów. 
Art. 7a. Rzecznik nie może być bez uprzedniej zgody Sejmu pociągnięty do 
odpowiedzialności karnej ani pozbawiony wolności. Rzecznik nie może być 
zatrzymany lub aresztowany, z wyjątkiem ujęcia go na gorącym uczynku przestępstwa 
i jeżeli jego zatrzymanie jest niezbędne dla zapewnienia prawidłowego toku 
postępowania. O zatrzymaniu niezwłocznie powiadamia się Marszałka Sejmu, który 
może nakazać natychmiastowe zwolnienie zatrzymanego. 

©Kancelaria Sejmu 
 
 
 
s. 4/12 
 
2024-09-30 
 
Art. 7b. Przedawnienie w postępowaniu karnym czynu objętego immunitetem 
nie biegnie w okresie korzystania z immunitetu. 
Art. 7c. 1. Wniosek o wyrażenie zgody na pociągnięcie Rzecznika do 
odpowiedzialności karnej w sprawie o przestępstwo ścigane z oskarżenia publicznego 
składa się za pośrednictwem Prokuratora Generalnego. 
2. Wniosek o wyrażenie zgody na pociągnięcie Rzecznika do odpowiedzialności 
karnej w sprawie o przestępstwo ścigane z oskarżenia prywatnego składa oskarżyciel 
prywatny, po wniesieniu sprawy do sądu. 
3. Wniosek, o którym mowa w ust. 2, sporządza i podpisuje adwokat lub radca 
prawny, z wyjątkiem wniosków składanych w swoich sprawach przez sędziów, 
prokuratorów, adwokatów, radców prawnych, notariuszy oraz profesorów i doktorów 
habilitowanych nauk prawnych. 
4. Wnioski, o których mowa w ust. 1 i 2, powinny zawierać: 
1) 
oznaczenie wnioskodawcy oraz pełnomocnika, o ile został ustanowiony; 
2) 
imię i nazwisko oraz datę i miejsce urodzenia Rzecznika; 
3) 
wskazanie podstawy prawnej wniosku; 
4) 
dokładne określenie czynu, którego dotyczy wniosek, ze wskazaniem czasu, 
miejsca, sposobu i okoliczności jego popełnienia oraz jego skutków, a zwłaszcza 
charakteru powstałej szkody; 
5) 
uzasadnienie. 
Art. 7d. 1. Wniosek o wyrażenie zgody na pociągnięcie Rzecznika do 
odpowiedzialności karnej składa się Marszałkowi Sejmu. 
2. Jeżeli wniosek nie spełnia wymogów formalnych, o których mowa w art. 7c 
ust. 3 lub 4, Marszałek Sejmu wzywa wnioskodawcę do poprawienia lub uzupełnienia 
wniosku w terminie 14 dni, wskazując niezbędny zakres poprawienia lub 
uzupełnienia. W przypadku niepoprawienia lub nieuzupełnienia wniosku we 
wskazanym terminie i zakresie Marszałek Sejmu postanawia o pozostawieniu 
wniosku bez biegu. 
3. Jeżeli wniosek spełnia wymogi formalne, o których mowa w art. 7c ust. 3 i 4, 
Marszałek Sejmu kieruje go do organu właściwego na podstawie regulaminu Sejmu 
do rozpatrzenia wniosku, zawiadamiając jednocześnie Rzecznika o treści wniosku. 
4. Organ właściwy do rozpatrzenia wniosku powiadamia Rzecznika o terminie 
rozpatrzenia 
wniosku. 
Pomiędzy 
doręczeniem 
powiadomienia 
a terminem 

©Kancelaria Sejmu 
 
 
 
s. 5/12 
 
2024-09-30 
 
rozpatrzenia wniosku, o ile nie zachodzi wypadek niecierpiący zwłoki, powinno 
upłynąć co najmniej 7 dni. 
5. Na żądanie organu właściwego do rozpatrzenia wniosku sąd albo odpowiedni 
organ, przed którym toczy się postępowanie wobec Rzecznika, udostępnia akta 
postępowania. 
6. Rzecznik przedstawia organowi właściwemu do rozpatrzenia wniosku 
wyjaśnienia i własne wnioski w tej sprawie w formie pisemnej lub ustnej. 
7. Po rozpatrzeniu sprawy, organ właściwy do rozpatrzenia wniosku uchwala 
sprawozdanie wraz z propozycją przyjęcia lub odrzucenia wniosku. 
8. W trakcie rozpatrywania przez Sejm sprawozdania, o którym mowa w ust. 7, 
Rzecznikowi przysługuje prawo do zabrania głosu. 
9. Sejm wyraża zgodę na pociągnięcie Rzecznika do odpowiedzialności karnej 
w drodze uchwały podjętej bezwzględną większością ustawowej liczby posłów. 
Nieuzyskanie 
wymaganej 
większości 
głosów 
oznacza 
podjęcie 
uchwały 
o niewyrażeniu zgody na pociągnięcie Rzecznika do odpowiedzialności karnej. 
Art. 7e. 1. Zakaz zatrzymania, o którym mowa w art. 7a, obejmuje wszelkie 
formy pozbawienia lub ograniczenia wolności osobistej Rzecznika przez organy 
stosujące przymus. 
2. Wniosek o wyrażenie zgody na zatrzymanie lub aresztowanie Rzecznika 
składa się za pośrednictwem Prokuratora Generalnego. 
3. Wniosek, o którym mowa w ust. 2, powinien zawierać: 
1) 
oznaczenie wnioskodawcy; 
2) 
imię i nazwisko oraz datę i miejsce urodzenia Rzecznika; 
3) 
dokładne określenie czynu oraz jego kwalifikację prawną; 
4) 
podstawę prawną zastosowania określonego środka; 
5) 
uzasadnienie, wskazujące w szczególności na konieczność zastosowania 
określonego środka. 
4. Do postępowania z wnioskiem o wyrażenie zgody na zatrzymanie lub 
aresztowanie Rzecznika przepisy art. 7d ust. 1–8 stosuje się odpowiednio. 
5. Sejm wyraża zgodę na zatrzymanie lub aresztowanie Rzecznika w drodze 
uchwały podjętej bezwzględną większością ustawowej liczby posłów. Nieuzyskanie 
wymaganej większości głosów oznacza podjęcie uchwały o niewyrażeniu zgody na 
zatrzymanie lub aresztowanie Rzecznika. 

©Kancelaria Sejmu 
 
 
 
s. 6/12 
 
2024-09-30 
 
6. Wymóg uzyskania zgody Sejmu nie dotyczy wykonania kary pozbawienia 
wolności orzeczonej prawomocnym wyrokiem sądu. 
Art. 7f. 1. Marszałek Sejmu przesyła wnioskodawcy niezwłocznie uchwałę, 
o której mowa w art. 7d ust. 9 i art. 7e ust. 5. 
2. Uchwały, o których mowa w ust. 1, podlegają ogłoszeniu w Dzienniku 
Urzędowym Rzeczypospolitej Polskiej „Monitor Polski”. 
Art. 7g. Przepisy ustawy dotyczące odpowiedzialności karnej Rzecznika stosuje 
się odpowiednio do odpowiedzialności za wykroczenia. 
Art. 7h. Szczegółowy tryb postępowania w sprawach, o których mowa w art. 
7a–7g, określa regulamin Sejmu. 
Art. 8. 1. Rzecznik podejmuje czynności przewidziane w ustawie, jeżeli 
poweźmie wiadomość wskazującą na naruszenie wolności i praw człowieka i 
obywatela, w tym zasady równego traktowania. 
2. Rzecznik regularnie sprawdza sposób traktowania osób pozbawionych 
wolności. 
Art. 9. Podjęcie czynności przez Rzecznika następuje: 
1) 
na wniosek obywateli lub ich organizacji; 
2) 
na wniosek organów samorządów; 
2a) na wniosek Rzecznika Praw Dziecka; 
2b) na wniosek Rzecznika Małych i Średnich Przedsiębiorców; 
3) 
z własnej inicjatywy. 
Art. 10. Wniosek kierowany do Rzecznika jest wolny od opłat, nie wymaga 
zachowania szczególnej formy, lecz powinien zawierać oznaczenie wnioskodawcy 
oraz osoby, której wolności i praw sprawa dotyczy, a także określać przedmiot sprawy. 
Art. 11. 1. Rzecznik po zapoznaniu się z każdym skierowanym do niego 
wnioskiem może: 
1) 
podjąć sprawę, 
2) 
poprzestać na wskazaniu wnioskodawcy przysługujących mu środków działania, 
3) 
przekazać sprawę według właściwości, 
4) 
nie podjąć sprawy 
– zawiadamiając o tym wnioskodawcę i osobę, której sprawa dotyczy. 

©Kancelaria Sejmu 
 
 
 
s. 7/12 
 
2024-09-30 
 
2. W zakresie realizacji zasady równego traktowania między podmiotami 
prywatnymi Rzecznik może podjąć działania, o których mowa w ust. 1 pkt 2. 
Art. 12. Podejmując sprawę Rzecznik może: 
1) 
samodzielnie prowadzić postępowanie wyjaśniające; 
2) 
zwrócić się o zbadanie sprawy lub jej części do właściwych organów, w 
szczególności organów nadzoru, prokuratury, kontroli państwowej, zawodowej 
lub społecznej; 
3) 
zwrócić się do Sejmu o zlecenie Najwyższej Izbie Kontroli przeprowadzenia 
kontroli dla zbadania określonej sprawy lub jej części. 
Art. 13. 1. Prowadząc postępowanie, o którym mowa w art. 12 pkt 1, Rzecznik 
ma prawo: 
1) 
zbadać, nawet bez uprzedzenia, każdą sprawę na miejscu; 
2) 
żądać złożenia wyjaśnień, przedstawienia akt każdej sprawy prowadzonej przez 
naczelne i centralne organy administracji państwowej, organy administracji 
rządowej, organy organizacji spółdzielczych, społecznych, zawodowych i spo-
łeczno-zawodowych oraz organy jednostek organizacyjnych posiadających 
osobowość prawną, a także organy jednostek samorządu terytorialnego i 
samorządowych jednostek organizacyjnych; 
3) 
żądać przedłożenia informacji o stanie sprawy prowadzonej przez sądy, a także 
prokuraturę i inne organy ścigania oraz żądać do wglądu w Biurze Rzecznika 
Praw Obywatelskich akt sądowych i prokuratorskich oraz akt innych organów 
ścigania po zakończeniu postępowania i zapadnięciu rozstrzygnięcia; 
4) 
zlecać sporządzanie ekspertyz i opinii. 
1a. Podczas wykonywania zadania, o którym mowa w art. 8 ust. 2, Rzecznik ma 
również prawo: 
1) 
rejestrować dźwięk lub obraz w miejscach, w których przebywają osoby 
pozbawione wolności, za zgodą osób, które będą rejestrowane; 
2) 
odbywać spotkania z osobami pozbawionymi wolności, bez obecności innych 
osób, a także z innymi osobami, co do których uzna, że mogą dostarczyć 
istotnych informacji. 
1b. Zarejestrowany obraz i dźwięk: 

©Kancelaria Sejmu 
 
 
 
s. 8/12 
 
2024-09-30 
 
1) 
przechowuje się w Biurze Rzecznika Praw Obywatelskich, w pomieszczeniach 
zabezpieczonych przed dostępem osób nieupoważnionych, przez okres 
niezbędny w danej sprawie, jednak nie dłużej niż przez 10 lat; 
2) 
udostępnia się osobie, która została zarejestrowana, a także jej przedstawicielowi 
ustawowemu lub pełnomocnikowi. 
2. W sprawach stanowiących informację niejawną o klauzuli tajności „tajne” lub 
„ściśle tajne” udzielanie informacji lub umożliwianie Rzecznikowi wglądu do akt 
następuje na zasadach i w trybie określonych w przepisach o ochronie informacji 
niejawnych. 
3. Rzecznik odmawia ujawnienia nazwiska i innych danych osobowych 
skarżącego, w tym także wobec organów władzy publicznej, jeżeli uzna to za 
niezbędne dla ochrony wolności, praw i interesów jednostki. 
Art. 14. Po zbadaniu sprawy Rzecznik może: 
1) 
wyjaśnić wnioskodawcy, że nie stwierdził naruszenia wolności i praw człowieka 
i obywatela; 
2) 
skierować wystąpienie do organu, organizacji lub instytucji, w których 
działalności stwierdził naruszenie wolności i praw człowieka i obywatela; 
wystąpienie takie nie może naruszać niezawisłości sędziowskiej; 
3) 
zwrócić się do organu nadrzędnego nad jednostką, o której mowa w pkt 2, z 
wnioskiem o zastosowanie środków przewidzianych w przepisach prawa; 
4) 
żądać wszczęcia postępowania w sprawach cywilnych, jak również wziąć udział 
w każdym toczącym się już postępowaniu – na prawach przysługujących 
prokuratorowi; 
5) 
żądać 
wszczęcia 
przez 
uprawnionego 
oskarżyciela 
postępowania 
przygotowawczego w sprawach o przestępstwa ścigane z urzędu; 
6) 
zwrócić się o wszczęcie postępowania administracyjnego, wnosić skargi do sądu 
administracyjnego, a także uczestniczyć w tych postępowaniach – na prawach 
przysługujących prokuratorowi; 
7) 
wystąpić z wnioskiem o ukaranie, a także o uchylenie prawomocnego 
rozstrzygnięcia w postępowaniu w sprawach o wykroczenia, na zasadach i w 
trybie określonych w odrębnych przepisach; 
8) 
wnieść kasację lub rewizję nadzwyczajną od prawomocnego orzeczenia, na 
zasadach i w trybie określonych w odrębnych przepisach. 

©Kancelaria Sejmu 
 
 
 
s. 9/12 
 
2024-09-30 
 
Art. 15. 1. W wystąpieniu, o którym mowa w art. 14 pkt 2, Rzecznik formułuje 
opinie i wnioski co do sposobu załatwiania sprawy, a także może żądać wszczęcia 
postępowania dyscyplinarnego lub zastosowania sankcji służbowych. 
2. Organ, organizacja lub instytucja, do których zostało skierowane wystąpienie, 
obowiązane są bez zbędnej zwłoki, nie później jednak niż w terminie 30 dni, 
poinformować Rzecznika o podjętych działaniach lub zajętym stanowisku. 
W wypadku gdy Rzecznik nie podziela tego stanowiska, może zwrócić się do 
właściwej jednostki nadrzędnej o podjęcie odpowiednich działań. 
Art. 16. 1. W związku z rozpatrywanymi sprawami Rzecznik może przedstawiać 
właściwym organom, organizacjom i instytucjom oceny i wnioski zmierzające do 
zapewnienia skutecznej ochrony wolności i praw człowieka i obywatela 
i usprawnienia trybu załatwiania ich spraw. 
2. Rzecznik może również: 
1) 
występować do właściwych organów z wnioskami o podjęcie inicjatywy 
ustawodawczej bądź o wydanie lub zmianę innych aktów prawnych w sprawach 
dotyczących wolności i praw człowieka i obywatela; 
2) 
występować do Trybunału Konstytucyjnego z wnioskami w sprawach, o których 
mowa w art. 188 Konstytucji; 
3) 
zgłosić udział w postępowaniu przed Trybunałem Konstytucyjnym i brać udział 
w tym postępowaniu; 
4) 
występować z wnioskami do Sądu Najwyższego o podjęcie uchwały mającej na 
celu wyjaśnienie przepisów prawnych budzących wątpliwości w praktyce lub 
których stosowanie wywołało rozbieżności w orzecznictwie. 
3. W przypadku wystąpienia przez Rzecznika do Trybunału Konstytucyjnego z 
wnioskiem, o którym mowa w ust. 2 pkt 2, informuje on o tym Rzecznika Praw 
Dziecka, jeżeli wniosek dotyczy praw dziecka. 
Art. 17. 1. Organ, organizacja lub instytucja, do których zwróci się Rzecznik, 
obowiązane są z nim współdziałać i udzielać mu pomocy, a w szczególności: 
1) 
zapewniać dostęp do akt i dokumentów na zasadach określonych w art. 13; 
2) 
udzielać Rzecznikowi żądanych przez niego informacji i wyjaśnień; 
3) 
udzielać wyjaśnień dotyczących podstawy faktycznej i prawnej swoich 
rozstrzygnięć; 
4) 
ustosunkowywać się do ogólnych ocen, uwag i opinii Rzecznika. 

©Kancelaria Sejmu 
 
 
 
s. 10/12 
 
2024-09-30 
 
2. Rzecznik może określić termin, w jakim powinny być dokonane czynności, o 
których mowa w ust. 1. 
Art. 17a. Rzecznik współdziała ze stowarzyszeniami, ruchami obywatelskimi, 
innymi dobrowolnymi zrzeszeniami i fundacjami oraz z zagranicznymi i 
międzynarodowymi organami i organizacjami na rzecz ochrony wolności i praw 
człowieka i obywatela, także w zakresie równego traktowania. 
Art. 17b. Do zakresu działania Rzecznika, dotyczącego realizacji zasady 
równego traktowania, należy również: 
1) 
promowanie, analizowanie, monitorowanie i wspieranie równego traktowania 
wszystkich osób; 
2) 
prowadzenie niezależnych badań dotyczących dyskryminacji; 
3) 
opracowywanie i wydawanie niezależnych sprawozdań i wydawanie zaleceń 
odnośnie do problemów związanych z dyskryminacją. 
Art. 17c. 1. Rzecznik może przetwarzać wszelkie informacje, w tym dane 
osobowe, niezbędne do realizacji swoich ustawowych zadań. 
2. Rzecznik może przetwarzać dane osobowe, o których mowa w art. 9 ust. 1 i 
art. 10 rozporządzenia Parlamentu Europejskiego i Rady (UE) 2016/679 z dnia 27 
kwietnia 2016 r. w sprawie ochrony osób fizycznych w związku z przetwarzaniem 
danych osobowych i w sprawie swobodnego przepływu takich danych oraz uchylenia 
dyrektywy 95/46/WE (ogólne rozporządzenie o ochronie danych) (Dz. Urz. UE L 119 
z 04.05.2016, str. 1, z późn. zm.3)), wyłącznie w celu ochrony wolności i praw 
człowieka i obywatela przy realizacji swoich ustawowych zadań.  
3. Rzecznik dopuszcza do przetwarzania danych osobowych osoby posiadające 
pisemne upoważnienie. Warunkiem udzielenia upoważnienia jest pisemne 
zobowiązanie się osoby upoważnianej do zachowania przetwarzanych danych 
osobowych w poufności. 
Art. 18. Przepisy ustawy dotyczące ochrony wolności i praw człowieka i 
obywatela stosuje się również odpowiednio do: 
1) 
osób niebędących obywatelami polskimi, znajdujących się pod władzą 
Rzeczypospolitej Polskiej – w zakresie przysługujących im wolności i praw; 
 
3) Zmiana wymienionego rozporządzenia została ogłoszona w Dz. Urz. UE L 127 z 23.05.2018, str. 2. 

©Kancelaria Sejmu 
 
 
 
s. 11/12 
 
2024-09-30 
 
2) 
osób prawnych i jednostek organizacyjnych niebędących osobami prawnymi, 
którym ustawa przyznaje zdolność prawną – w zakresie określonym w 
przepisach ustawy z dnia 3 grudnia 2010 r. o wdrożeniu niektórych przepisów 
Unii Europejskiej w zakresie równego traktowania (Dz. U. z 2024 r. poz. 1175). 
Art. 19. 1. Rzecznik corocznie informuje Sejm i Senat o swojej działalności oraz 
o stanie przestrzegania wolności i praw człowieka i obywatela, w tym przekazuje: 
1) 
informację o prowadzonej działalności w obszarze równego traktowania oraz jej 
wynikach; 
2) 
informację o przestrzeganiu zasady równego traktowania w Rzeczypospolitej 
Polskiej, przygotowaną w szczególności na podstawie badań, o których mowa w 
art. 17b pkt 2; 
3) 
wnioski oraz rekomendacje dotyczące działań, które należy podjąć w celu 
zapewnienia przestrzegania zasady równego traktowania. 
2. Informacja Rzecznika podawana jest do wiadomości publicznej. 
3. Rzecznik może przedkładać Sejmowi i Senatowi określone sprawy wynikające 
z jego działalności. 
4. Rzecznik na wniosek Marszałka Sejmu przedstawia informację lub podejmuje 
czynności w określonych sprawach. 
5. Rzecznik raz na dwa lata przekazuje Sejmowi i Senatowi sprawozdanie 
z wykonania ustawy, o której mowa w art. 1 ust. 5. 
Art. 20. 1. Rzecznik wykonuje swoje zadania przy pomocy Biura Rzecznika 
Praw Obywatelskich. 
2. Rzecznik nadaje, w drodze zarządzenia, statut, który określa zadania i 
organizację Biura. 
3. Rzecznik może powołać nie więcej niż trzech zastępców Rzecznika. Rzecznik 
odwołuje zastępców Rzecznika. 
4. Rzecznik określa zakres zadań zastępcy (zastępców) Rzecznika. 
5. Do zastępców Rzecznika oraz pracowników Biura Rzecznika Praw 
Obywatelskich stosuje się odpowiednio przepisy o pracownikach urzędów 
państwowych. 
6. (uchylony) 
7. (uchylony) 

©Kancelaria Sejmu 
 
 
 
s. 12/12 
 
2024-09-30 
 
Art. 21. Wydatki związane z funkcjonowaniem Rzecznika Praw Obywatelskich 
pokrywane są z budżetu państwa. 
Art. 22. Rzecznik, za zgodą Sejmu, może ustanowić swoich pełnomocników 
terenowych. 
Art. 23–27. (pominięte) 
Art. 28. Ustawa wchodzi w życie z dniem 1 stycznia 1988 r., z tym że art. 18 ust. 
2 i art. 27 wchodzą w życie z dniem ogłoszenia4). 
 
4) Ustawa została ogłoszona w dniu 25 lipca 1987 r. 
