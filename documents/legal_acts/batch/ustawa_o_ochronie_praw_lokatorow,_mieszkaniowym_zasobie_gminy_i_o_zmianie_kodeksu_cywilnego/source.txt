©Kancelaria Sejmu 
 
s. 1/44 
 
2023-04-26 
 
 
Dz. U. 2001 Nr 71 poz. 733  
 
 
U S T AWA  
z dnia 21 czerwca 2001 r. 
o ochronie praw lokatorów, mieszkaniowym zasobie gminy i o zmianie Kodeksu 
cywilnego 
Rozdział 1 
Przepisy ogólne 
Art. 1. Ustawa reguluje zasady i formy ochrony praw lokatorów oraz zasady 
gospodarowania mieszkaniowym zasobem gminy. 
Art. 1a. Przepisów ustawy nie stosuje się do lokali będących w dyspozycji 
Agencji Mienia Wojskowego. 
Art. 2. 1. Ilekroć w ustawie jest mowa o: 
1) 
lokatorze – należy przez to rozumieć najemcę lokalu lub osobę używającą lokal 
na podstawie innego tytułu prawnego niż prawo własności; 
2) 
właścicielu – należy przez to rozumieć wynajmującego lub inną osobę, z którą 
wiąże lokatora stosunek prawny uprawniający go do używania lokalu; 
3) 
współlokatorze – należy przez to rozumieć lokatora, któremu przysługuje tytuł 
prawny do używania lokalu wspólnie z innym lokatorem; 
4) 
lokalu – należy przez to rozumieć lokal służący do zaspokajania potrzeb 
mieszkaniowych, a także lokal będący pracownią służącą twórcy do prowadzenia 
działalności w dziedzinie kultury i sztuki; nie jest w rozumieniu ustawy lokalem 
pomieszczenie przeznaczone do krótkotrwałego pobytu osób, w szczególności 
znajdujące się w budynkach internatów, burs, pensjonatów, hoteli, domów 
wypoczynkowych lub w innych budynkach służących do celów turystycznych 
lub wypoczynkowych; 
5) 
(uchylony) 
Opracowano na 
podstawie: 
t.j. 
Dz. U. z 2023 r. 
poz. 725. 

©Kancelaria Sejmu 
 
s. 2/44 
 
2023-04-26 
 
5a) tymczasowym pomieszczeniu – należy przez to rozumieć pomieszczenie 
nadające się do zamieszkania, posiadające dostęp do źródła zaopatrzenia w wodę 
i do ustępu, chociażby te urządzenia znajdowały się poza budynkiem, oświetlenie 
naturalne i elektryczne, możliwość ogrzewania, niezawilgocone przegrody 
budowlane oraz zapewniające możliwość zainstalowania urządzenia do 
gotowania posiłków, zapewniające co najmniej 5 m2 powierzchni mieszkalnej na 
jedną osobę i w miarę możności znajdujące się w tej samej lub pobliskiej 
miejscowości, w której dotychczas zamieszkiwały osoby przekwaterowywane; 
6) 
lokalu zamiennym – należy przez to rozumieć lokal znajdujący się w tej samej 
miejscowości, w której jest położony lokal dotychczasowy, wyposażony w co 
najmniej takie urządzenia techniczne, w jakie był wyposażony lokal używany 
dotychczas, o powierzchni pokoi takiej jak w lokalu dotychczas używanym; 
warunek ten uznaje się za spełniony, jeżeli na członka gospodarstwa domowego 
przypada 10 m2 powierzchni łącznej pokoi, a w wypadku gospodarstwa jedno-
osobowego – 20 m2 tej powierzchni; 
7) 
powierzchni użytkowej lokalu – należy przez to rozumieć powierzchnię 
wszystkich pomieszczeń znajdujących się w lokalu, a w szczególności pokoi, 
kuchni, spiżarni, przedpokoi, alków, holi, korytarzy, łazienek oraz innych 
pomieszczeń służących mieszkalnym i gospodarczym potrzebom lokatora, bez 
względu na ich przeznaczenie i sposób używania; za powierzchnię użytkową 
lokalu nie uważa się powierzchni balkonów, tarasów i loggii, antresoli, szaf 
i schowków w ścianach, pralni, suszarni, wózkowni, strychów, piwnic i komórek 
przeznaczonych do przechowywania opału; 
8) 
opłatach niezależnych od właściciela – należy przez to rozumieć opłaty za 
dostawy do lokalu energii, gazu, wody oraz odbiór ścieków, odpadów 
i nieczystości ciekłych; 
8a) kosztach utrzymania lokalu – należy przez to rozumieć koszty, ustalane 
proporcjonalnie do powierzchni użytkowej lokalu w stosunku do powierzchni 
użytkowej wszystkich lokali w danym budynku, obciążające właściciela, 
obejmujące opłatę za użytkowanie wieczyste gruntu, podatek od nieruchomości 
oraz koszty:  
a) 
konserwacji, utrzymania należytego stanu technicznego nieruchomości oraz 
przeprowadzonych remontów,  
b) 
zarządzania nieruchomością,  

©Kancelaria Sejmu 
 
s. 3/44 
 
2023-04-26 
 
c) 
utrzymania pomieszczeń wspólnego użytkowania, windy, anteny zbiorczej, 
domofonu oraz zieleni,  
d) 
ubezpieczenia nieruchomości,  
e) 
inne, o ile wynikają z umowy; 
9) 
gospodarstwie domowym – należy przez to rozumieć gospodarstwo domowe, 
o którym mowa w przepisach o dodatkach mieszkaniowych; 
9a) społecznej inicjatywie mieszkaniowej – należy przez to rozumieć społeczną 
inicjatywę mieszkaniową, w rozumieniu ustawy z dnia 26 października 1995 r. 
o społecznych formach rozwoju mieszkalnictwa (Dz. U. z 2021 r. poz. 2224, 
z 2022 r. poz. 807, 1561 i 2456 oraz z 2023 r. poz. 185) oraz towarzystwo 
budownictwa społecznego utworzone przed dniem wejścia w życie ustawy z dnia 
10 grudnia 2020 r. o zmianie niektórych ustaw wspierających rozwój mieszkal-
nictwa (Dz. U. z 2021 r. poz. 11 oraz z 2022 r. poz. 807 i 2666); 
10) mieszkaniowym zasobie gminy – należy przez to rozumieć lokale służące do 
zaspokajania potrzeb mieszkaniowych, stanowiące własność gminy lub 
jednoosobowych spółek gminnych, którym gmina powierzyła realizację zadania 
własnego w zakresie zaspokajania potrzeb mieszkaniowych wspólnoty 
samorządowej, z wyjątkiem społecznych inicjatyw mieszkaniowych, oraz lokale 
pozostające w posiadaniu samoistnym tych podmiotów; 
11) publicznym zasobie mieszkaniowym – należy przez to rozumieć lokale 
wchodzące w skład mieszkaniowego zasobu gminy oraz lokale stanowiące 
własność innych jednostek samorządu terytorialnego lub Skarbu Państwa; 
12) wskaźniku przeliczeniowym kosztu odtworzenia 1 m2 powierzchni użytkowej 
budynków mieszkalnych – należy przez to rozumieć przeciętny koszt budowy 
1 m2 powierzchni użytkowej budynków mieszkalnych: 
a) 
dla województwa, z wyłączeniem miast będących siedzibą wojewody lub 
sejmiku województwa, 
b) 
dla miast będących siedzibą wojewody lub sejmiku województwa, ustalany 
na okres 6 miesięcy przez wojewodę na podstawie aktualnych danych 
urzędu statystycznego, opracowanych według powiatów, oraz własnych 
analiz i ogłaszany, w drodze obwieszczenia, w wojewódzkim dzienniku 
urzędowym; 

©Kancelaria Sejmu 
 
s. 4/44 
 
2023-04-26 
 
13) pobliskiej miejscowości – należy przez to rozumieć miejscowość położoną w 
powiecie, w którym znajduje się lokal, lub powiecie graniczącym z tym 
powiatem. 
2. Obmiaru powierzchni użytkowej lokalu, o której mowa w ust. 1 pkt 7, 
dokonuje się w świetle wyprawionych ścian. Powierzchnię pomieszczeń lub ich części 
o wysokości w świetle równej lub większej od 2,20 m należy zaliczać do obliczeń 
w 100%, o wysokości równej lub większej od 1,40 m, lecz mniejszej od 2,20 m – 
w 50%, o wysokości mniejszej od 1,40 m pomija się całkowicie. Pozostałe zasady 
obliczania powierzchni należy przyjmować zgodnie z Polską Normą odpowiednią do 
określania 
i obliczania 
wskaźników 
powierzchniowych 
i kubaturowych 
w budownictwie. 
Art. 3. 1. (uchylony) 
2. Do lokali będących w dyspozycji ministra właściwego do spraw 
wewnętrznych lub podległych mu organów, do lokali będących w dyspozycji 
jednostek organizacyjnych Służby Więziennej oraz do lokali pozostających i 
przekazanych do dyspozycji Szefa Agencji Bezpieczeństwa Wewnętrznego, Szefa 
Agencji Wywiadu, Szefa Służby Kontrwywiadu Wojskowego lub Szefa Służby 
Wywiadu Wojskowego, przepisy ustawy stosuje się, jeżeli przepisy odrębne dotyczące 
tych lokali nie stanowią inaczej. 
2a. W przypadku lokali, o których mowa w ust. 2, podstawą nawiązania stosunku 
najmu jest decyzja administracyjna o przydziale lokalu wydana na mocy odrębnych 
przepisów. 
3. Przepisy niniejszej ustawy nie naruszają przepisów innych ustaw regulujących 
ochronę praw lokatorów w sposób korzystniejszy dla lokatora. 
Art. 4. 1. Tworzenie warunków do zaspokajania potrzeb mieszkaniowych 
wspólnoty samorządowej należy do zadań własnych gminy. 
1a. Zadanie, o którym mowa w ust. 1, gmina może realizować za pośrednictwem 
społecznych agencji najmu, o których mowa w art. 22a ust. 1 ustawy z dnia 
26 października 1995 r. o społecznych formach rozwoju mieszkalnictwa. 
2. Gmina, na zasadach i w przypadkach określonych w ustawie, zapewnia lokale 
w ramach najmu socjalnego i lokale zamienne, a także zaspokaja potrzeby 
mieszkaniowe gospodarstw domowych o niskich dochodach. 
2a. W przypadku wykonywania przez komornika obowiązku opróżnienia lokalu, 
o którym mowa w art. 1046 § 4 ustawy z dnia 17 listopada 1964 r. – Kodeks 

©Kancelaria Sejmu 
 
s. 5/44 
 
2023-04-26 
 
postępowania cywilnego (Dz. U. z 2021 r. poz. 1805, z późn. zm.1)), gmina wskazuje 
tymczasowe pomieszczenie, chyba że pomieszczenie odpowiadające wymogom 
tymczasowego pomieszczenia wskazał wierzyciel lub dłużnik albo osoba trzecia. 
2b. Gmina może przeznaczać lokale wchodzące w skład mieszkaniowego zasobu 
gminy na wykonywanie innych zadań jednostek samorządu terytorialnego 
realizowanych na zasadach przewidzianych w ustawie z dnia 12 marca 2004 r. 
o pomocy społecznej (Dz. U. z 2021 r. poz. 2268, z późn. zm.2)) oraz ustawie z dnia 9 
czerwca 2011 r. o wspieraniu rodziny i systemie pieczy zastępczej (Dz. U. z 2022 r. 
poz. 447, 1700 i 2140 oraz z 2023 r. poz. 403). 
3. Gmina wykonuje zadania, o których mowa w ust. 1 i 2, wykorzystując 
mieszkaniowy zasób gminy lub w inny sposób. 
4. Gminy mogą otrzymywać dotacje celowe z budżetu państwa na zadania, 
o których mowa w ust. 1 i 2. 
Art. 4a. 1. Gmina w wojewódzkim dzienniku urzędowym co roku, w terminie 
do końca pierwszego kwartału roku następnego, ogłasza zestawienie danych 
dotyczących czynszów najmu lokali mieszkalnych nienależących do publicznego 
zasobu mieszkaniowego, położonych na jej obszarze lub części. 
2. Zestawienie, o którym mowa w ust. 1, powinno uwzględniać wysokość 
czynszu za 1 m2 powierzchni użytkowej lokalu w powiązaniu z lokalizacją, wiekiem 
budynku i jego stanem technicznym oraz powierzchnią użytkową lokalu i jego 
standardem. 
3. Gmina, sporządzając zestawienie, o którym mowa w ust. 1, korzysta z danych 
przekazanych przez zarządców nieruchomości. Gmina może w zestawieniu 
wykorzystać również dane własne, dane przekazane przez właścicieli i lokatorów oraz 
organizacje ich zrzeszające, a także dane pochodzące z innych źródeł. 
4. Minister właściwy do spraw budownictwa, planowania i zagospodarowania 
przestrzennego oraz mieszkalnictwa określi, w drodze rozporządzenia: 
1) 
wzór i terminy przekazywania przez zarządców nieruchomości danych, 
o których mowa w ust. 1, biorąc pod uwagę potrzebę cyklicznego przekazywania 
oraz kompletność tych danych; 
                                                           
1) Zmiany tekstu jednolitego wymienionej ustawy zostały ogłoszone w Dz. U. z 2021 r. poz. 1981, 
2052, 2262, 2270, 2289, 2328 i 2459, z 2022 r. poz. 1, 366, 480, 807, 830, 974, 1098, 1301, 1371, 
1692, 1855, 1967, 2127, 2140, 2180, 2339, 2436, 2600 i 2687 oraz z 2023 r. poz. 289, 326 i 403. 
2) Zmiany tekstu jednolitego wymienionej ustawy zostały ogłoszone w Dz. U. z 2021 r. poz. 2270, z 
2022 r. poz. 1, 66, 1079, 1692, 1700, 1812, 1967, 2127, 2140 i 2754 oraz z 2023 r. poz. 185. 

©Kancelaria Sejmu 
 
s. 6/44 
 
2023-04-26 
 
2) 
wzór zestawienia oraz sposoby publikacji i udostępniania danych, o których 
mowa w ust. 1, uwzględniając potrzebę zapewnienia ich aktualności i jawności. 
Rozdział 2 
Prawa i obowiązki właścicieli i lokatorów 
Art. 5. 1. Umowa o odpłatne używanie lokalu może być zawarta na czas 
oznaczony lub nieoznaczony. 
2. Umowa o odpłatne używanie lokalu wchodzącego w skład mieszkaniowego 
zasobu gminy lub innych jednostek samorządu terytorialnego, z wyjątkiem lokalu 
związanego ze stosunkiem pracy lub najmu socjalnego lokalu, może być zawarta 
wyłącznie na czas nieoznaczony, chyba że zawarcia umowy na czas oznaczony żąda 
lokator. 
3. Właściciel nie może uzależnić zawarcia umowy od złożenia przez lokatora 
żądania, o którym mowa w ust. 2. 
Art. 6. 1. Zawarcie umowy najmu może być uzależnione od wpłacenia przez 
najemcę kaucji zabezpieczającej pokrycie należności z tytułu najmu lokalu, 
przysługujących wynajmującemu w dniu opróżnienia lokalu. Kaucja nie może 
przekraczać dwunastokrotności miesięcznego czynszu za dany lokal, obliczonego 
według stawki czynszu obowiązującej w dniu zawarcia umowy najmu. 
2. Kaucji nie pobiera się, jeżeli umowa: 
1) 
dotyczy najmu lokalu zamiennego lub najmu socjalnego lokalu; 
2) 
jest zawierana w związku z zamianą lokalu, a najemca uzyskał zwrot kaucji bez 
dokonania jej waloryzacji. 
3. Zwrot zwaloryzowanej kaucji następuje w kwocie równej iloczynowi kwoty 
miesięcznego czynszu obowiązującego w dniu zwrotu kaucji i krotności czynszu 
przyjętej przy pobieraniu kaucji, jednak w kwocie nie niższej niż kaucja pobrana. 
4. Kaucja podlega zwrotowi w ciągu miesiąca od dnia opróżnienia lokalu lub 
nabycia jego własności przez najemcę, po potrąceniu należności wynajmującego 
z tytułu najmu lokalu. 
Art. 6a. 1. Wynajmujący jest obowiązany do zapewnienia sprawnego działania 
istniejących instalacji i urządzeń związanych z budynkiem umożliwiających najemcy 
korzystanie z wody, paliw gazowych i ciekłych, ciepła, energii elektrycznej, dźwigów 
osobowych oraz innych instalacji i urządzeń stanowiących wyposażenie lokalu 
i budynku określone odrębnymi przepisami. 

©Kancelaria Sejmu 
 
s. 7/44 
 
2023-04-26 
 
2. W razie oddania w najem lokalu opróżnionego przez dotychczasowego 
najemcę, wynajmujący jest obowiązany wymienić zużyte elementy wyposażenia 
lokalu. 
3. Do obowiązków wynajmującego należy w szczególności: 
1) 
utrzymanie w należytym stanie, porządku i czystości pomieszczeń i urządzeń 
budynku, służących do wspólnego użytku mieszkańców, oraz jego otoczenia; 
2) 
dokonywanie napraw budynku, jego pomieszczeń i urządzeń, o których mowa 
w pkt 1, oraz przywrócenie poprzedniego stanu budynku uszkodzonego, 
niezależnie od przyczyn, z tym że najemcę obciąża obowiązek pokrycia strat po-
wstałych z jego winy; 
3) 
dokonywanie napraw lokalu, napraw lub wymiany instalacji i elementów 
wyposażenia technicznego w zakresie nieobciążającym najemcy, a zwłaszcza: 
a) 
napraw i wymiany wewnętrznych instalacji: wodociągowej, gazowej 
i ciepłej wody – bez armatury i wyposażenia, a także napraw i wymiany 
wewnętrznej instalacji kanalizacyjnej, centralnego ogrzewania wraz 
z grzejnikami, instalacji elektrycznej, anteny zbiorczej – z wyjątkiem 
osprzętu, 
b) 
wymiany pieców grzewczych, stolarki okiennej i drzwiowej oraz podłóg, 
posadzek i wykładzin podłogowych, a także tynków. 
Art. 6b. 1. Najemca jest obowiązany utrzymywać lokal oraz pomieszczenia, do 
używania których jest uprawniony, we właściwym stanie technicznym i higieniczno-
-sanitarnym określonym odrębnymi przepisami oraz przestrzegać porządku 
domowego. Najemca jest także obowiązany dbać i chronić przed uszkodzeniem lub 
dewastacją części budynku przeznaczone do wspólnego użytku, jak dźwigi osobowe, 
klatki schodowe, korytarze, pomieszczenia zsypów, inne pomieszczenia gospodarcze 
oraz otoczenie budynku. 
2. Najemcę obciąża naprawa i konserwacja: 
1) 
podłóg, 
posadzek, 
wykładzin 
podłogowych 
oraz 
ściennych 
okładzin 
ceramicznych, szklanych i innych; 
2) 
okien i drzwi; 
3) 
wbudowanych mebli, łącznie z ich wymianą; 
4) 
trzonów kuchennych, kuchni i grzejników wody przepływowej (gazowych, 
elektrycznych i węglowych), podgrzewaczy wody, wanien, brodzików, mis 
klozetowych, zlewozmywaków i umywalek wraz z syfonami, baterii i zaworów 

©Kancelaria Sejmu 
 
s. 8/44 
 
2023-04-26 
 
czerpalnych oraz innych urządzeń sanitarnych, w które lokal jest wyposażony, 
łącznie z ich wymianą; 
5) 
osprzętu i zabezpieczeń instalacji elektrycznej, z wyłączeniem wymiany 
przewodów oraz osprzętu anteny zbiorczej; 
6) 
pieców węglowych i akumulacyjnych, łącznie z wymianą zużytych elementów; 
7) 
etażowego centralnego ogrzewania, a w przypadku gdy nie zostało ono 
zainstalowane na koszt wynajmującego, także jego wymiana; 
8) 
przewodów odpływowych urządzeń sanitarnych aż do pionów zbiorczych, w tym 
niezwłoczne usuwanie ich niedrożności; 
9) 
innych elementów wyposażenia lokalu i pomieszczeń przynależnych przez: 
a) 
malowanie lub tapetowanie oraz naprawę uszkodzeń tynków ścian 
i sufitów, 
b) 
malowanie drzwi i okien, wbudowanych mebli, urządzeń kuchennych, 
sanitarnych i grzewczych. 
Art. 6c. Przed wydaniem lokalu najemcy strony sporządzają protokół, w którym 
określają stan techniczny i stopień zużycia znajdujących się w nim instalacji 
i urządzeń. Protokół stanowi podstawę rozliczeń przy zwrocie lokalu. 
Art. 6d. Najemca może wprowadzić w lokalu ulepszenia tylko za zgodą 
wynajmującego i na podstawie pisemnej umowy określającej sposób rozliczeń z tego 
tytułu. 
Art. 6e. 1. Po zakończeniu najmu i opróżnieniu lokalu najemca jest obowiązany 
odnowić lokal i dokonać w nim obciążających go napraw, a także zwrócić 
wynajmującemu równowartość zużytych elementów wyposażenia technicznego, 
wymienionych w art. 6b ust. 2 pkt 4, które znajdowały się w lokalu w chwili wydania 
go najemcy. Jeżeli najemca w okresie najmu dokonał wymiany niektórych elementów 
tego wyposażenia, przysługuje mu zwrot kwoty odpowiadającej różnicy ich wartości 
między stanem istniejącym w dniu objęcia lokalu oraz w dniu jego opróżnienia. 
Należne kwoty oblicza się według cen obowiązujących w dniu rozliczenia. 
2. Wynajmujący może żądać usunięcia ulepszeń wprowadzonych przez najemcę 
z naruszeniem art. 6d i przywrócenia stanu poprzedniego, jeżeli nie naruszy to 
substancji lokalu, albo ulepszenia zatrzymać za zwrotem ich wartości uwzględniającej 
stopień zużycia według stanu na dzień opróżnienia lokalu. 

©Kancelaria Sejmu 
 
s. 9/44 
 
2023-04-26 
 
Art. 6f. W umowie najmu lokalu niewchodzącego w skład publicznego zasobu 
mieszkaniowego, strony mogą ustalić odmiennie prawa i obowiązki wymienione 
w art. 6a–6e. 
Art. 6g. W okresie trwania najmu strony umowy są obowiązane informować się 
nawzajem na piśmie o każdej zmianie adresu swojego zamieszkania lub siedziby. 
W razie zaniedbania tego obowiązku korespondencję wysłaną na ostatni adres listem 
poleconym, za potwierdzeniem odbioru i nieodebraną, uważa się za doręczoną. 
Art. 7. 1. 
W lokalach 
wchodzących 
w skład 
publicznego 
zasobu 
mieszkaniowego właściciel ustala stawki czynszu za 1 m2 powierzchni użytkowej 
lokali, z uwzględnieniem czynników podwyższających lub obniżających ich wartość 
użytkową, a w szczególności: 
1) 
położenia budynku; 
2) 
położenia lokalu w budynku; 
3) 
wyposażenia budynku i lokalu w urządzenia techniczne i instalacje oraz ich 
stanu; 
4) 
ogólnego stanu technicznego budynku. 
2. Właściciele, o których mowa w ust. 1, z zastrzeżeniem art. 23 ust. 4, mogą na 
wniosek najemcy, w oparciu o postanowienia uchwały organu stanowiącego jednostki 
samorządu terytorialnego lub zarządzenia wojewody, stosować określone obniżki 
czynszu naliczonego według obowiązujących stawek w stosunku do najemców o 
niskich dochodach. Obniżki takie mogą być udzielane najemcom, których średni 
dochód w przeliczeniu na członka gospodarstwa domowego nie przekracza poziomu 
określonego w uchwale organu stanowiącego jednostki samorządu terytorialnego lub 
zarządzeniu wojewody. Kwota obniżki powinna być zróżnicowana w zależności od 
wysokości dochodu gospodarstwa domowego najemcy. 
3. Obniżki, o których mowa w ust. 2, udziela się najemcy na okres 12 miesięcy. 
W przypadku gdy utrzymujący się niski dochód gospodarstwa domowego to 
uzasadnia, właściciel, na wniosek najemcy, może udzielać obniżek czynszu na kolejne 
okresy dwunastomiesięczne. 
4. Najemca ubiegający się o obniżkę czynszu obowiązany jest przedstawić 
deklarację o wysokości dochodów członków gospodarstwa domowego. 
5. Za dochód, o którym mowa w ust. 2 i 4, uważa się dochód w rozumieniu 
przepisów o dodatkach mieszkaniowych. W sprawach dotyczących deklarowania oraz 
wzoru deklaracji o wysokości dochodów członków gospodarstwa domowego i rodzaju 

©Kancelaria Sejmu 
 
s. 10/44 
 
2023-04-26 
 
dokumentów, które powinny być przez składających deklaracje przechowywane 
w celu udostępnienia na żądanie właściciela, stosuje się odpowiednio przepisy 
o dodatkach mieszkaniowych. 
6. W razie 
wątpliwości, 
co 
do 
wiarygodności 
danych 
zawartych 
w przedstawionej deklaracji właściciel może żądać od wnioskodawcy dostarczenia 
zaświadczenia naczelnika właściwego miejscowo urzędu skarbowego o wysokości 
dochodów uzyskanych przez tę osobę oraz innych członków jej gospodarstwa 
domowego. 
7. Właściciel może odstąpić od obniżenia czynszu, jeżeli w wyniku 
przeprowadzenia wywiadu środowiskowego ustali, że występuje rażąca dysproporcja 
między niskimi dochodami wykazanymi w złożonej deklaracji a faktycznym stanem 
majątkowym wnioskodawcy wskazującym, że jest on w stanie uiszczać czynsz 
nieobniżony, wykorzystując własne środki i posiadane zasoby finansowe. 
8. Do sposobu przeprowadzenia wywiadu środowiskowego stosuje się 
odpowiednio 
przepisy 
w sprawie 
sposobu 
przeprowadzania 
wywiadu 
środowiskowego, wzoru kwestionariusza wywiadu oraz oświadczenia o stanie 
majątkowym wnioskodawcy i innych członków jego gospodarstwa domowego, 
a także wzoru legitymacji pracownika upoważnionego do przeprowadzenia wywiadu. 
9. W przypadku złożenia deklaracji niezgodnej z prawdą, najemca obowiązany 
jest zwrócić właścicielowi 200% kwoty nienależnie otrzymanego obniżenia czynszu. 
10. Wnioskodawcy, który nie złożył deklaracji lub nie dostarczył na żądanie 
właściciela zaświadczenia, o którym mowa w ust. 6, obniżki czynszu nie udziela się. 
A jeśli wnioskodawca korzysta z obniżek udzielonych wcześniej, odstępuje się od 
stosowania obniżek po upływie terminu, w którym powinien on dostarczyć deklarację 
lub zaświadczenie. 
11. Obniżki, o których mowa w ust. 2, mogą być stosowane także w stosunku do 
podnajemców, którzy używają lokali wynajmowanych przez gminę od innych 
właścicieli i podnajmowanych tym podnajemcom. 
Art. 8. Jeżeli właścicielem jest jednostka samorządu terytorialnego, stawki 
czynszu, o których mowa w art. 7, ustala organ wykonawczy tej jednostki: 
1) 
w przypadku gminy – zgodnie z zasadami, o których mowa w art. 21 ust. 2 pkt 4; 
2) 
w przypadku pozostałych jednostek samorządu terytorialnego – zgodnie z 
uchwałą rady powiatu lub sejmiku województwa w sprawie zasad wynajmu 
lokali mieszkalnych stanowiących własność tych jednostek. 

©Kancelaria Sejmu 
 
s. 11/44 
 
2023-04-26 
 
Art. 8a. 1. Właściciel może podwyższyć czynsz albo inne opłaty za używanie 
lokalu, wypowiadając jego dotychczasową wysokość, najpóźniej na koniec miesiąca 
kalendarzowego, z zachowaniem terminów wypowiedzenia. 
2. Termin wypowiedzenia wysokości czynszu albo innych opłat za używanie 
lokalu wynosi 3 miesiące, chyba że strony w umowie ustalą termin dłuższy. 
3. Wypowiedzenie wysokości czynszu albo innych opłat za używanie lokalu 
powinno być pod rygorem nieważności dokonane na piśmie. 
4. Podwyżka w wyniku której wysokość czynszu albo innych opłat za używanie 
lokalu w skali roku przekroczy albo następuje z poziomu wyższego niż 3% wartości 
odtworzeniowej lokalu może nastąpić w uzasadnionych przypadkach, o których mowa 
w ust. 4a albo w ust. 4e. Na pisemne żądanie lokatora właściciel, w terminie 14 dni od 
dnia otrzymania tego żądania, pod rygorem nieważności podwyżki, przedstawi na 
piśmie przyczynę podwyżki i jej kalkulację. 
4a. Jeżeli właściciel nie uzyskuje przychodów z czynszu albo innych opłat za 
używanie lokalu na poziomie zapewniającym pokrycie kosztów utrzymania lokalu, jak 
również zapewniającym zwrot kapitału i zysk, z zastrzeżeniem ust. 4c i 4d, podwyżkę 
pozwalającą na osiągnięcie tego poziomu uważa się za uzasadnioną, o ile mieści się 
w granicach określonych w ust. 4b. 
4b. Podwyższając czynsz albo inne opłaty za używanie lokalu, właściciel może 
ustalić: 
1) 
zwrot kapitału w skali roku na poziomie nie wyższym niż: 
a) 
1,5% nakładów poniesionych przez właściciela na budowę albo zakup 
lokalu lub 
b) 
10% nakładów poniesionych przez właściciela na trwałe ulepszenie 
istniejącego lokalu zwiększające jego wartość użytkową 
– aż do ich pełnego zwrotu; 
2) 
godziwy zysk. 
4c. Właściciel, który oddał lokal do używania na podstawie stosunku prawnego 
innego niż najem, ustalając składniki kosztów utrzymania lokalu, stosuje przepisy 
regulujące ten stosunek prawny; do opłat za używanie lokalu właściciel nie zalicza 
zwrotu kapitału ani zysku. 
4d. W stosunkach najmu socjalnego lokali zysku nie zalicza się jako jednego ze 
składników czynszu. 

©Kancelaria Sejmu 
 
s. 12/44 
 
2023-04-26 
 
4e. Podwyżkę czynszu albo innych opłat za używanie lokalu w wysokości 
nieprzekraczającej w danym roku kalendarzowym średniorocznego wskaźnika 
wzrostu cen towarów i usług konsumpcyjnych ogółem w poprzednim roku 
kalendarzowym uważa się za uzasadnioną. Średnioroczny wskaźnik cen towarów 
i usług konsumpcyjnych ogółem w poprzednim roku kalendarzowym jest ogłaszany, 
w formie komunikatu, przez Prezesa Głównego Urzędu Statystycznego w Dzienniku 
Urzędowym Rzeczypospolitej Polskiej „Monitor Polski”. 
5. W ciągu 2 miesięcy od dnia wypowiedzenia, o którym mowa w ust. 1, lokator 
może: 
1) 
odmówić na piśmie przyjęcia podwyżki ze skutkiem rozwiązania stosunku 
prawnego, na podstawie którego lokator zajmuje lokal, z upływem okresu 
wypowiedzenia, o którym mowa w ust. 2, albo 
2) 
zakwestionować podwyżkę, o której mowa w ust. 4, wnosząc do sądu pozew 
o ustalenie, na podstawie przepisów ust. 4a–4e, że podwyżka jest niezasadna 
albo jest zasadna, lecz w innej wysokości; udowodnienie zasadności podwyżki 
ciąży na właścicielu. 
6. (uchylony) 
6a. W przypadku: 
1) 
określonym w ust. 5 pkt 1 lokator jest obowiązany uiszczać czynsz albo inne 
opłaty za używanie lokalu w dotychczasowej wysokości do dnia rozwiązania 
stosunku prawnego, na podstawie którego lokator zajmuje lokal; 
2) 
określonym w ust. 5 pkt 2 lokator jest obowiązany uiszczać czynsz albo inne 
opłaty 
za 
używanie 
lokalu 
w dotychczasowej 
wysokości 
do 
dnia 
uprawomocnienia się orzeczenia sądu kończącego postępowanie w sprawie, 
z zastrzeżeniem ust. 6b; 
3) 
gdy lokator nie skorzysta z prawa przysługującego mu na podstawie ust. 5, 
wówczas od upływu terminu wypowiedzenia jest obowiązany uiszczać czynsz 
albo inne opłaty za używanie lokalu w wysokości wynikającej z wypowiedzenia. 
6b. W przypadku uznania przez sąd podwyżki wysokości czynszu albo innych 
opłat za używanie lokalu za zasadną, choćby w innej wysokości niż wynikająca 
z wypowiedzenia, obowiązkiem lokatora jest zapłata kwoty odpowiadającej różnicy 
między podwyższonym a dotychczasowym czynszem albo innymi opłatami za 
używanie lokalu, za okres od upływu terminu wypowiedzenia. 
7. (uchylony) 

©Kancelaria Sejmu 
 
s. 13/44 
 
2023-04-26 
 
8. Przepisy ust. 1–6b nie mają zastosowania do podwyżek opłat niezależnych od 
właściciela. 
Art. 9. 1. (utracił moc)3) 
1a. (utracił moc)4) 
1b. Podwyższanie czynszu albo innych opłat za używanie lokalu, z wyjątkiem 
opłat niezależnych od właściciela, nie może być dokonywane częściej niż co 
6 miesięcy. Termin ten biegnie od dnia, w którym podwyżka zaczęła obowiązywać. 
2. W razie podwyższania opłat niezależnych od właściciela jest on obowiązany 
do przedstawienia lokatorowi na piśmie zestawienia opłat wraz z przyczyną ich 
podwyższenia. Lokator obowiązany jest opłacać podwyższone opłaty tylko w takiej 
wysokości, jaka jest niezbędna do pokrycia przez właściciela kosztów dostarczenia do 
lokalu używanego przez lokatora dostaw, o których mowa w art. 2 ust. 1 pkt 8. 
3. (utracił moc)5) 
4. (uchylony) 
5. W stosunkach najmu oprócz czynszu wynajmujący może pobierać jedynie 
opłaty niezależne od właściciela, a w wypadku innych tytułów prawnych 
uprawniających do używania lokalu, oprócz opłat za używanie lokalu, właściciel może 
pobierać jedynie opłaty niezależne od właściciela, z zastrzeżeniem ust. 6. 
6. Opłaty niezależne od właściciela mogą być pobierane przez właściciela tylko 
w wypadkach, gdy korzystający z lokalu nie ma zawartej umowy bezpośrednio 
z dostawcą mediów lub dostawcą usług. 
7. (uchylony) 
8. Wartość odtworzeniową lokalu stanowi iloczyn jego powierzchni użytkowej 
i wskaźnika przeliczeniowego kosztu odtworzenia 1 m2 powierzchni użytkowej 
budynku mieszkalnego. 
9. (uchylony) 
Art. 9a. 1. Do mieszkań w zasobach społecznych inicjatyw mieszkaniowych 
oraz spółek, o których mowa w art. 15a ust. 2 pkt 3 ustawy z dnia 26 października 
1995 r. o społecznych formach rozwoju mieszkalnictwa, wybudowanych przy 
                                                           
3) Z dniem 31 grudnia 2006 r. na podstawie wyroku Trybunału Konstytucyjnego z dnia 17 maja 2006 r. 
sygn. akt K 33/05 (Dz. U. poz. 602). 
4) Z dniem 26 kwietnia 2005 r. na podstawie wyroku Trybunału Konstytucyjnego z dnia 19 kwietnia 
2005 r. sygn. akt K 4/05 (Dz. U. poz. 626). 
5) Z dniem 10 października 2002 r. na podstawie wyroku Trybunału Konstytucyjnego z dnia 
2 października 2002 r. sygn. akt K. 48/01 (Dz. U. poz. 1383). 

©Kancelaria Sejmu 
 
s. 14/44 
 
2023-04-26 
 
wykorzystaniu kredytu udzielonego przez Bank Gospodarstwa Krajowego na 
podstawie wniosków o kredyt złożonych do dnia 30 września 2009 r. lub przy 
wykorzystaniu finansowania zwrotnego, o których mowa w przepisach tej ustawy, 
w zakresie czynszu stosuje się przepisy ustawy z dnia 26 października 1995 r. 
o społecznych formach rozwoju mieszkalnictwa. 
2. Do mieszkań w zasobach społecznych inicjatyw mieszkaniowych 
wybudowanych bez udziału środków, o których mowa w ust. 1, do ustalania 
wysokości czynszu stosuje się art. 28 ust. 1 ustawy, o której mowa w ust. 1. 
Art. 10. 1. W razie awarii wywołującej szkodę lub zagrażającej bezpośrednio 
powstaniem szkody lokator jest obowiązany niezwłocznie udostępnić lokal w celu jej 
usunięcia. Jeżeli lokator jest nieobecny lub odmawia udostępnienia lokalu, właściciel 
ma prawo wejść do lokalu w obecności funkcjonariusza Policji lub straży gminnej 
(miejskiej), a gdy wymaga to pomocy straży pożarnej – także przy jej udziale. 
2. Jeżeli otwarcie lokalu nastąpiło pod nieobecność lokatora lub pełnoletniej 
osoby stale z nim zamieszkującej, właściciel jest obowiązany zabezpieczyć lokal 
i znajdujące się w nim rzeczy do czasu przybycia lokatora; z czynności tych sporządza 
się protokół. 
3. Po wcześniejszym ustaleniu terminu lokator powinien także udostępnić 
właścicielowi lokal w celu dokonania: 
1) 
okresowego, a w szczególnie uzasadnionych wypadkach również doraźnego, 
przeglądu stanu i wyposażenia technicznego lokalu oraz ustalenia zakresu 
niezbędnych prac i ich wykonania; 
2) 
zastępczego wykonania przez właściciela prac obciążających lokatora. 
4. Jeżeli rodzaj koniecznej naprawy tego wymaga, lokator jest obowiązany 
opróżnić lokal i przenieść się na koszt właściciela do lokalu zamiennego, jednak na 
czas nie dłuższy niż rok. Po upływie tego terminu właściciel jest obowiązany 
udostępnić lokatorowi w ramach istniejącego stosunku prawnego naprawiony lokal. 
Czynsz za lokal zamienny, bez względu na jego wyposażenie techniczne, nie może 
być wyższy niż czynsz za lokal dotychczasowy. 
Art. 11. 1. Jeżeli lokator jest uprawniony do odpłatnego używania lokalu, 
wypowiedzenie przez właściciela stosunku prawnego może nastąpić tylko z przyczyn 
określonych w ust. 2–5, art. 21 ust. 4–4b i 5 oraz art. 21a. Wypowiedzenie powinno 
być pod rygorem nieważności dokonane na piśmie oraz określać przyczynę 
wypowiedzenia. 

©Kancelaria Sejmu 
 
s. 15/44 
 
2023-04-26 
 
2. Nie później niż na miesiąc naprzód, na koniec miesiąca kalendarzowego, 
właściciel może wypowiedzieć stosunek prawny, jeżeli lokator: 
1) 
pomimo pisemnego upomnienia nadal używa lokalu w sposób sprzeczny 
z umową lub niezgodnie z jego przeznaczeniem lub zaniedbuje obowiązki, 
dopuszczając do powstania szkód, lub niszczy urządzenia przeznaczone do 
wspólnego korzystania przez mieszkańców albo wykracza w sposób rażący lub 
uporczywy przeciwko porządkowi domowemu, czyniąc uciążliwym korzystanie 
z innych lokali, lub 
2) 
jest w zwłoce z zapłatą czynszu, innych opłat za używanie lokalu lub opłat 
niezależnych od właściciela pobieranych przez właściciela tylko w przypadkach, 
gdy lokator nie ma zawartej umowy bezpośrednio z dostawcą mediów lub 
dostawcą usług, co najmniej za trzy pełne okresy płatności pomimo uprzedzenia 
go na piśmie o zamiarze wypowiedzenia stosunku prawnego i wyznaczenia 
dodatkowego, miesięcznego terminu do zapłaty zaległych i bieżących należ-
ności, lub 
3) 
wynajął, podnajął albo oddał do bezpłatnego używania lokal lub jego część bez 
wymaganej pisemnej zgody właściciela, lub 
4) 
używa lokalu, który wymaga opróżnienia w związku z koniecznością rozbiórki 
lub remontu budynku, z zastrzeżeniem art. 10 ust. 4. 
3. Właściciel lokalu może wypowiedzieć stosunek najmu z zachowaniem:  
1) 
sześciomiesięcznego terminu wypowiedzenia, z powodu niezamieszkiwania 
najemcy przez okres dłuższy niż 12 miesięcy;  
2) 
miesięcznego terminu wypowiedzenia, na koniec miesiąca kalendarzowego, 
osobie, której przysługuje tytuł prawny do innego lokalu położonego w tej samej 
lub pobliskiej miejscowości, a lokator może używać tego lokalu, jeżeli lokal ten 
spełnia warunki przewidziane dla lokalu zamiennego. 
4. Nie później niż na pół roku naprzód, na koniec miesiąca kalendarzowego, 
właściciel może wypowiedzieć stosunek prawny, o ile zamierza zamieszkać 
w należącym do niego lokalu, jeżeli lokatorowi przysługuje tytuł do lokalu, w którym 
może zamieszkać w warunkach takich, jakby otrzymał lokal zamienny, lub jeżeli 
właściciel dostarczy mu lokal zamienny. W lokalu zamiennym wysokość czynszu 
i opłat, z wyjątkiem opłat niezależnych od właściciela, musi uwzględniać stosunek 
powierzchni i wyposażenia lokalu zamiennego do lokalu zwalnianego. 

©Kancelaria Sejmu 
 
s. 16/44 
 
2023-04-26 
 
5. Nie później niż na 3 lata naprzód, na koniec miesiąca kalendarzowego, 
właściciel może wypowiedzieć stosunek prawny lokatorowi, o ile zamierza 
zamieszkać w należącym do niego lokalu, a nie dostarcza mu lokalu zamiennego 
i lokatorowi nie przysługuje prawo do lokalu, o którym mowa w ust. 4. 
6. Jeżeli właściciel, który wypowiedział stosunek prawny na podstawie przepisu 
ust. 5, nie zamieszkał w swoim lokalu lub zaprzestał w nim zamieszkiwać przed 
upływem pół roku od ustania wypowiedzianego stosunku prawnego, lokator jest 
uprawniony, według swojego wyboru, bądź do powrotu do lokalu na 
dotychczasowych warunkach bądź do żądania od właściciela zapłaty różnicy 
w czynszu i w opłatach, które płaci obecnie, w stosunku do tych, które płacił 
w ramach wypowiedzianego stosunku prawnego za okres jednego roku. Koszty 
przeprowadzki lokatora do lokalu ponosi właściciel. Właściciel jest nadto obowiązany 
do zapłaty lokatorowi kary ustawowej w wysokości 15% wartości odtworzeniowej 
lokalu.6) 
7. Przepisy ust. 4–6 stosuje się, jeżeli w lokalu właściciela ma zamieszkać jego 
pełnoletni zstępny, wstępny lub osoba, wobec której właściciel ma obowiązek 
alimentacyjny. Wypowiedzenie stosunku prawnego, pod rygorem nieważności, 
powinno wskazywać osobę mającą zamieszkać w lokalu właściciela. 
8. W wypadku stosunków prawnych, które nie ustają przez wypowiedzenie, 
a w szczególności w wypadku spółdzielczego prawa do lokalu, nie jest dopuszczalne 
ustanie stosunku prawnego w sposób i z przyczyn mniej korzystnych dla lokatora niż 
to wynika z przepisów tego artykułu. 
9. W wypadku określonym w ust. 2 pkt 4 lokatorowi przysługuje prawo do 
lokalu zamiennego. Obowiązek zapewnienia lokalu zamiennego oraz pokrycia 
kosztów przeprowadzki spoczywa na właścicielu budynku, z zastrzeżeniem art. 32. 
10. Z ważnych przyczyn, innych niż określone w ust. 2, właściciel może 
wytoczyć powództwo o rozwiązanie stosunku prawnego i nakazanie przez sąd 
opróżnienia lokalu, jeżeli strony nie osiągnęły porozumienia co do warunków i ter-
minu rozwiązania tego stosunku. 
11. Wypowiedzenie najmu w zasobach społecznej inicjatywy mieszkaniowej 
może nastąpić także na podstawie art. 30 ust. 5 ustawy z dnia 26 października 1995 r. 
o społecznych formach rozwoju mieszkalnictwa. 
                                                           
6) Zdanie trzecie utraciło moc z dniem 18 lipca 2007 r. na podstawie wyroku Trybunału Konstytucyjnego 
z dnia 9 lipca 2007 r. sygn. akt P 30/06 (Dz. U. poz. 902). 

©Kancelaria Sejmu 
 
s. 17/44 
 
2023-04-26 
 
12. Jeżeli lokatorem, któremu właściciel wypowiada stosunek prawny na 
podstawie ust. 5, jest osoba, której wiek w dniu otrzymania wypowiedzenia 
przekroczył 75 lat, a która po upływie terminu, o którym mowa w ust. 5, nie będzie 
posiadała tytułu prawnego do innego lokalu, w którym może zamieszkać, ani nie ma 
osób, które zobowiązane są wobec niej do świadczeń alimentacyjnych, 
wypowiedzenie staje się skuteczne dopiero w chwili śmierci lokatora; przepisów 
art. 691 § 1 i 2 Kodeksu cywilnego nie stosuje się. 
Art. 12. (uchylony) 
Art. 13. 1. Jeżeli lokator wykracza w sposób rażący lub uporczywy przeciwko 
porządkowi domowemu, czyniąc uciążliwym korzystanie z innych lokali w budynku, 
inny lokator lub właściciel innego lokalu w tym budynku może wytoczyć powództwo 
o rozwiązanie przez sąd stosunku prawnego uprawniającego do używania lokalu 
i nakazanie jego opróżnienia. 
2. Współlokator może wytoczyć powództwo o nakazanie przez sąd eksmisji 
małżonka, rozwiedzionego małżonka lub innego współlokatora tego samego lokalu, 
jeżeli ten swoim rażąco nagannym postępowaniem uniemożliwia wspólne 
zamieszkiwanie. 
Art. 14. 1. W wyroku nakazującym opróżnienie lokalu sąd orzeka o uprawnieniu 
do zawarcia umowy najmu socjalnego lokalu albo braku takiego uprawnienia wobec 
osób, których nakaz dotyczy. Obowiązek zapewnienia najmu socjalnego lokalu ciąży 
na gminie właściwej ze względu na miejsce położenia lokalu podlegającego 
opróżnieniu. 
2. Jeżeli w wyroku orzeczono o uprawnieniu, o którym mowa w ust. 1, dwóch 
lub więcej osób, gmina jest obowiązana zapewnić im najem socjalny co najmniej 
jednego lokalu. 
3. Sąd, badając z urzędu, czy zachodzą przesłanki zawarcia umowy najmu 
socjalnego lokalu, orzeka o uprawnieniu osób, o których mowa w ust. 1, biorąc pod 
uwagę dotychczasowy sposób korzystania przez nie z lokalu oraz ich szczególną 
sytuację materialną i rodzinną. 
4. Sąd nie może orzec o braku uprawnienia do zawarcia umowy najmu socjalnego 
lokalu wobec:  
1) 
kobiety w ciąży,  

©Kancelaria Sejmu 
 
s. 18/44 
 
2023-04-26 
 
2) 
małoletniego, osoby niepełnosprawnej w rozumieniu ustawy z dnia 27 sierpnia 
1997 r. o rehabilitacji zawodowej i społecznej oraz zatrudnianiu osób 
niepełnosprawnych (Dz. U. z 2023 r. poz. 100, 173 i 240) lub ubezwłasnowolnio-
nego oraz osoby sprawującej nad nim opiekę i wspólnie z nim zamieszkałej,  
3) 
obłożnie chorego,  
4) 
emeryta lub rencisty spełniającego kryteria do otrzymania świadczenia z pomocy 
społecznej,  
5) 
osoby posiadającej status bezrobotnego,  
6) 
osoby spełniającej przesłanki określone przez radę gminy w drodze uchwały  
– chyba że osoby te mogą zamieszkać w innym lokalu niż dotychczas używany lub 
ich sytuacja materialna pozwala na zaspokojenie potrzeb mieszkaniowych we 
własnym zakresie. 
5. Sąd może orzec o braku uprawnienia do zawarcia umowy najmu socjalnego 
lokalu, w szczególności jeżeli nakazanie opróżnienia następuje z przyczyn, o których 
mowa w art. 13. 
6. Orzekając o uprawnieniu do zawarcia umowy najmu socjalnego lokalu, sąd 
nakazuje wstrzymanie wykonania opróżnienia lokalu do czasu złożenia przez gminę 
oferty zawarcia umowy najmu socjalnego lokalu. 
6a. Gmina, składając ofertę zawarcia umowy najmu socjalnego lokalu, poucza 
osobę uprawnioną, że jeżeli kwestionuje prawidłowość tej oferty, może wytoczyć 
powództwo o ustalenie uprawnienia do zawarcia umowy najmu socjalnego lokalu, a 
po nadaniu klauzuli wykonalności wyrokowi eksmisyjnemu – powództwo o 
pozbawienie wykonalności tytułu wykonawczego. 
7. Przepisu ust. 4 nie stosuje się do osób, które utraciły tytuł prawny do lokalu 
niewchodzącego w skład publicznego zasobu mieszkaniowego, z wyjątkiem osób, 
które były uprawnione do używania lokalu na podstawie stosunku prawnego 
nawiązanego ze spółdzielnią mieszkaniową albo ze społeczną inicjatywą 
mieszkaniową. 
Art. 15. 1. Jeżeli w sprawie o opróżnienie lokalu okaże się, że w razie 
uwzględnienia powództwa obowiązane do opróżnienia lokalu mogą być jeszcze inne 
osoby, które nie występują w sprawie w charakterze pozwanych, sąd wezwie stronę 
powodową, aby w wyznaczonym terminie oznaczyła te osoby w taki sposób, by ich 
wezwanie było możliwe, a w razie potrzeby, aby wystąpiła z wnioskiem 

©Kancelaria Sejmu 
 
s. 19/44 
 
2023-04-26 
 
o ustanowienie kuratora. Sąd wezwie te osoby do wzięcia udziału w sprawie w cha-
rakterze pozwanych. 
2. W sprawie o opróżnienie lokalu sąd z urzędu zawiadamia gminę właściwą ze 
względu na miejsce położenia lokalu podlegającego opróżnieniu w celu umożliwienia 
jej wstąpienia do sprawy. 
3. Do udziału gminy w sprawie o opróżnienie lokalu stosuje się odpowiednio 
przepisy o interwencji ubocznej, z wyjątkiem art. 78, art. 79 zdanie drugie 
i art. 83 Kodeksu postępowania cywilnego. Gmina nie musi wykazywać interesu 
prawnego, a jej przystąpienie następuje po stronie powoda. 
4. W sprawie, o której mowa w ust. 1, wydanie wyroku zaocznego może nastąpić 
wyłącznie po przeprowadzeniu postępowania dowodowego. Przepisu art. 339 
§ 2 Kodeksu postępowania cywilnego nie stosuje się. 
Art. 16. Wyroków sądowych nakazujących opróżnienie lokalu nie wykonuje się 
w okresie od 1 listopada do 31 marca roku następnego włącznie, jeżeli osobie 
eksmitowanej nie wskazano lokalu, do którego ma nastąpić przekwaterowanie. 
Art. 17. 1. Przepisów art. 14 i art. 16 nie stosuje się, gdy powodem opróżnienia 
lokalu jest stosowanie przemocy w rodzinie lub wykraczanie w sposób rażący lub 
uporczywy przeciwko porządkowi domowemu, albo niewłaściwe zachowanie 
czyniące uciążliwym korzystanie z innych lokali w budynku albo gdy zajęcie lokalu 
nastąpiło bez tytułu prawnego. 
1a. Sąd może orzec o uprawnieniu do zawarcia umowy najmu socjalnego lokalu 
wobec osoby, która dokonała zajęcia lokalu bez tytułu prawnego, jeżeli przyznanie 
tego uprawnienia byłoby w świetle zasad współżycia społecznego szczególnie 
usprawiedliwione. 
2. Nakazując opróżnienie lokalu z powodów, o których mowa w ust. 1, sąd 
w wyroku wskazuje te powody. 
Art. 18. 1. Osoby zajmujące lokal bez tytułu prawnego są obowiązane do dnia 
opróżnienia lokalu co miesiąc uiszczać odszkodowanie. 
2. Odszkodowanie, o którym mowa w ust. 1, odpowiada wysokości czynszu, jaki 
właściciel mógłby otrzymać z tytułu najmu lokalu. Jeżeli odszkodowanie nie pokrywa 
poniesionych strat, właściciel może żądać od osoby, o której mowa w ust. 1, 
odszkodowania uzupełniającego. 

©Kancelaria Sejmu 
 
s. 20/44 
 
2023-04-26 
 
3. Osoby uprawnione do lokalu zamiennego, jeżeli sąd orzekł o wstrzymaniu 
wykonania opróżnienia lokalu do czasu dostarczenia im takiego lokalu, uiszczają 
odszkodowanie w wysokości czynszu albo innych opłat za używanie lokalu, jakie 
byłyby obowiązane opłacać, gdyby stosunek prawny nie wygasł. 
3a. Osoby uprawnione do zawarcia umowy najmu socjalnego lokalu, jeżeli sąd 
orzekł o wstrzymaniu wykonania opróżnienia lokalu do czasu dostarczenia im takiego 
lokalu, uiszczają odszkodowanie w wysokości czynszu albo innych opłat za używanie 
lokalu, jakie byłyby obowiązane opłacać za zajmowany lokal, gdyby lokal ten 
wchodził w skład mieszkaniowego zasobu gminy, na podstawie umowy najmu 
socjalnego lokalu. Obowiązek pokrycia właścicielowi różnicy między wysokością 
odszkodowania, o której mowa w ust. 3, a wysokością odszkodowania uiszczanego 
przez byłego lokatora, ciąży na gminie. 
4. (utracił moc)7) 
5. Jeżeli osobie uprawnionej do zawarcia umowy najmu socjalnego lokalu na 
mocy wyroku gmina nie dostarczyła lokalu, właścicielowi przysługuje roszczenie 
odszkodowawcze do gminy, na podstawie art. 417 ustawy z dnia 23 kwietnia 1964 r. 
– Kodeks cywilny (Dz. U. z 2022 r. poz. 1360, 2337 i 2339 oraz z 2023 r. poz. 326). 
Art. 19. Do ochrony praw lokatora do używania lokalu stosuje się odpowiednio 
przepisy o ochronie własności. 
Rozdział 2a 
Najem okazjonalny lokalu 
Art. 19a. 1. Umową najmu okazjonalnego lokalu jest umowa najmu lokalu 
mieszkalnego, którego właściciel, będący osobą fizyczną, nie prowadzi działalności 
gospodarczej w zakresie wynajmowania lokali, zawarta na czas oznaczony, nie 
dłuższy niż 10 lat. 
1a. (uchylony) 
2. Do umowy najmu okazjonalnego lokalu załącza się w szczególności: 
1) 
oświadczenie najemcy w formie aktu notarialnego, w którym najemca poddał się 
egzekucji i zobowiązał się do opróżnienia i wydania lokalu używanego na 
podstawie umowy najmu okazjonalnego lokalu w terminie wskazanym w żą-
daniu, o którym mowa w art. 19d ust. 2; 
                                                           
7) Z dniem 19 września 2006 r. na podstawie wyroku Trybunału Konstytucyjnego z dnia 11 września 
2006 r. sygn. akt P 14/06 (Dz. U. poz. 1193). 

©Kancelaria Sejmu 
 
s. 21/44 
 
2023-04-26 
 
2) 
wskazanie przez najemcę innego lokalu, w którym będzie mógł zamieszkać 
w przypadku wykonania egzekucji obowiązku opróżnienia lokalu; 
3) 
oświadczenie właściciela lokalu lub osoby posiadającej tytuł prawny do lokalu, 
o którym mowa w pkt 2 lub ust. 3, o wyrażeniu zgody na zamieszkanie najemcy 
i osób z nim zamieszkujących w lokalu wskazanym w oświadczeniu; na żądanie 
wynajmującego 
załącza 
się 
oświadczenie 
z podpisem 
notarialnie 
poświadczonym. 
3. W razie utraty możliwości zamieszkania w lokalu, o którym mowa w ust. 2 
pkt 2, najemca jest obowiązany w terminie 21 dni od dnia powzięcia wiadomości 
o tym zdarzeniu wskazać inny lokal, w którym mógłby zamieszkać w przypadku 
wykonania egzekucji obowiązku opróżnienia lokalu, oraz przedstawić oświadczenie, 
o którym mowa w ust. 2 pkt 3, pod rygorem wypowiedzenia umowy, o którym mowa 
w art. 19d ust. 5. 
4. Zawarcie umowy najmu okazjonalnego lokalu może być uzależnione od 
wpłacenia przez najemcę kaucji zabezpieczającej pokrycie należności z tytułu najmu 
okazjonalnego lokalu przysługujących właścicielowi w dniu opróżnienia lokalu oraz 
ewentualnych kosztów egzekucji obowiązku opróżnienia lokalu. Kaucja nie może 
przekraczać sześciokrotności miesięcznego czynszu za dany lokal, obliczonego 
według stawki czynszu obowiązującej w dniu zawarcia umowy najmu okazjonalnego 
lokalu. 
5. Kaucja podlega zwrotowi w ciągu miesiąca od dnia opróżnienia lokalu, po 
potrąceniu należności właściciela, o których mowa w ust. 4. 
6. Umowa najmu okazjonalnego lokalu oraz zmiany tej umowy wymagają formy 
pisemnej pod rygorem nieważności. 
7. Wynagrodzenie notariusza za sporządzenie oświadczenia, o którym mowa w 
ust. 2 pkt 1, wynosi nie więcej niż 1/10 minimalnego wynagrodzenia za pracę, o 
którym mowa w ustawie z dnia 10 października 2002 r. o minimalnym wynagrodzeniu 
za pracę (Dz. U. z 2020 r. poz. 2207). 
Art. 19b. 1. Właściciel zgłasza zawarcie umowy najmu okazjonalnego lokalu 
naczelnikowi urzędu skarbowego właściwemu ze względu na miejsce zamieszkania 
właściciela w terminie 14 dni od dnia rozpoczęcia najmu. 
2. Na żądanie najemcy właściciel ma obowiązek przedstawić potwierdzenie 
zgłoszenia, o którym mowa w ust. 1. 

©Kancelaria Sejmu 
 
s. 22/44 
 
2023-04-26 
 
3. W przypadku niedopełnienia obowiązku, o którym mowa w ust. 1, nie stosuje 
się przepisów art. 19c i art. 19d. 
Art. 19c. 1. Z tytułu najmu okazjonalnego lokalu, oprócz czynszu, właściciel 
pobiera jedynie opłaty niezależne od właściciela, chyba że umowa stanowi inaczej. 
2. Właściciel może podwyższyć czynsz wyłącznie zgodnie z warunkami 
określonymi w umowie. 
Art. 19d. 1. Umowa najmu okazjonalnego lokalu wygasa po upływie czasu, na 
jaki była zawarta, lub ulega rozwiązaniu po upływie okresu wypowiedzenia tej 
umowy. 
2. Po wygaśnięciu lub rozwiązaniu umowy najmu okazjonalnego lokalu, jeżeli 
najemca dobrowolnie nie opróżnił lokalu, właściciel doręcza najemcy żądanie 
opróżnienia lokalu, sporządzone na piśmie opatrzonym urzędowo poświadczonym 
podpisem właściciela. 
3. Żądanie opróżnienia lokalu zawiera w szczególności: 
1) 
oznaczenie właściciela oraz najemcy, którego żądanie dotyczy; 
2) 
wskazanie umowy najmu okazjonalnego lokalu i przyczynę ustania stosunku 
z niej wynikającego; 
3) 
termin, nie krótszy niż 7 dni od dnia doręczenia żądania najemcy, w którym 
najemca i osoby z nim zamieszkujące mają opróżnić lokal. 
4. W przypadku bezskutecznego upływu terminu, o którym mowa w ust. 3 pkt 3, 
właściciel składa do sądu wniosek o nadanie klauzuli wykonalności aktowi 
notarialnemu, o którym mowa w art. 19a ust. 2 pkt 1. Do wniosku załącza się: 
1) 
żądanie opróżnienia lokalu wraz z dowodem jego doręczenia najemcy albo 
dowodem wysłania go przesyłką poleconą; 
2) 
dokument potwierdzający przysługujący właścicielowi tytuł prawny do lokalu, 
którego opróżnienia dotyczy żądanie właściciela; 
3) 
potwierdzenie zgłoszenia, o którym mowa w art. 19b ust. 1. 
5. W przypadku niedopełnienia obowiązku, o którym mowa w art. 19a ust. 3, 
właściciel lokalu może wypowiedzieć na piśmie umowę najmu okazjonalnego lokalu, 
z zachowaniem co najmniej siedmiodniowego okresu wypowiedzenia. 
Art. 19e. Do najmu okazjonalnego lokalu przepisów ustawy nie stosuje się, z 
wyjątkiem art. 2, art. 6 ust. 3, art. 10 ust. 1–3, art. 11 ust. 2 pkt 1–3, art. 13, art. 18 ust. 

©Kancelaria Sejmu 
 
s. 23/44 
 
2023-04-26 
 
1 i 2, art. 19a–19d oraz art. 25d pkt 2, z zastrzeżeniem że właściciel dokonał 
zgłoszenia, o którym mowa w art. 19b ust. 1. 
Rozdział 2b 
Najem instytucjonalny lokalu 
Art. 19f. 1. Umową najmu instytucjonalnego lokalu jest umowa najmu lokalu 
mieszkalnego zawierana przez osobę fizyczną, osobę prawną lub jednostkę 
organizacyjną niebędącą osobą prawną, prowadzącą działalność gospodarczą w za-
kresie wynajmowania lokali.  
2. Umowa najmu instytucjonalnego lokalu zawierana jest na czas oznaczony. 
Przepisu art. 661 § 1 ustawy z dnia 23 kwietnia 1964 r. – Kodeks cywilny nie stosuje 
się.  
3. Do umowy najmu instytucjonalnego lokalu załącza się oświadczenie najemcy 
w formie aktu notarialnego, w którym najemca poddał się egzekucji i zobowiązał się 
do opróżnienia i wydania lokalu używanego na podstawie umowy najmu 
instytucjonalnego lokalu w terminie wskazanym w żądaniu, o którym mowa w art. 19i 
ust. 2, oraz przyjął do wiadomości, że w razie konieczności wykonania powyższego 
zobowiązania prawo do najmu socjalnego lokalu ani pomieszczenia tymczasowego 
nie przysługuje.  
4. Zawarcie umowy najmu instytucjonalnego lokalu może być uzależnione od 
wpłacenia przez najemcę kaucji zabezpieczającej pokrycie należności z tytułu najmu 
instytucjonalnego lokalu przysługujących właścicielowi oraz ewentualnych kosztów 
egzekucji obowiązku opróżnienia lokalu.  
5. Kaucja nie może przekraczać sześciokrotności miesięcznego czynszu za dany 
lokal, obliczonego według stawki czynszu obowiązującej w dniu zawarcia umowy 
najmu instytucjonalnego lokalu.  
6. Kaucja podlega zwrotowi w ciągu miesiąca od dnia opróżnienia lokalu, po 
potrąceniu należności właściciela, o których mowa w ust. 4.  
7. Jeżeli w okresie trwania umowy najmu instytucjonalnego najemca nie dokona 
w terminie należnej płatności z tytułu najmu lub jej części, właściciel może zaspokoić 
należną wierzytelność z kaucji.  
8. W przypadku zaspokojenia należnej wierzytelności przez właściciela z całości 
lub części kwoty kaucji najemca zobowiązany jest do uzupełnienia kaucji do pełnej 
wysokości określonej w umowie najmu instytucjonalnego w terminie wskazanym w 

©Kancelaria Sejmu 
 
s. 24/44 
 
2023-04-26 
 
umowie najmu instytucjonalnego lub jeżeli w umowie termin taki nie został określony, 
w terminie wskazanym na piśmie i przesłanym najemcy przez właściciela. 
Art. 19g. 1. Umowa najmu instytucjonalnego lokalu oraz zmiany tej umowy 
wymagają formy pisemnej pod rygorem nieważności. 
2. Wynagrodzenie notariusza za sporządzenie oświadczenia, o którym mowa w 
art. 19f ust. 3, wynosi nie więcej niż 1/10 minimalnego wynagrodzenia za pracę, o 
którym mowa w ustawie z dnia 10 października 2002 r. o minimalnym wynagrodzeniu 
za pracę. 
Art. 19h. 1. Z tytułu najmu instytucjonalnego lokalu, oprócz czynszu, właściciel 
pobiera jedynie opłaty niezależne od właściciela, chyba że umowa stanowi inaczej. 
2. Właściciel może podwyższyć czynsz wyłącznie zgodnie z warunkami 
określonymi w umowie. 
Art. 19i. 1. Umowa najmu instytucjonalnego lokalu wygasa po upływie czasu, 
na jaki była zawarta, lub ulega rozwiązaniu po upływie okresu wypowiedzenia tej 
umowy. 
2. Po wygaśnięciu lub rozwiązaniu umowy najmu instytucjonalnego lokalu, 
jeżeli najemca dobrowolnie nie opróżnił lokalu, właściciel doręcza najemcy żądanie 
opróżnienia lokalu sporządzone na piśmie opatrzonym urzędowo poświadczonym 
podpisem właściciela. 
3. Żądanie opróżnienia lokalu zawiera w szczególności: 
1) 
oznaczenie właściciela oraz najemcy, którego żądanie dotyczy; 
2) 
wskazanie umowy najmu instytucjonalnego lokalu i przyczynę ustania stosunku 
z niej wynikającego; 
3) 
termin, nie krótszy niż 14 dni od dnia doręczenia żądania najemcy, w którym 
najemca i osoby z nim zamieszkujące mają opróżnić lokal. 
4. Wynajmujący może powoływać się tylko na przyczyny ustania stosunku 
najmu wskazane w piśmie, o którym mowa w ust. 3. 
5. W przypadku bezskutecznego upływu terminu, o którym mowa w ust. 3 pkt 3, 
właściciel składa do sądu wniosek o nadanie klauzuli wykonalności aktowi 
notarialnemu, o którym mowa w art. 19f ust. 3. 
6. Do wniosku, o którym mowa w ust. 5, załącza się: 
1) 
żądanie opróżnienia lokalu wraz z dowodem jego doręczenia najemcy albo 
dowodem wysłania go przesyłką poleconą; 

©Kancelaria Sejmu 
 
s. 25/44 
 
2023-04-26 
 
2) 
dokument potwierdzający przysługujący właścicielowi tytuł prawny do lokalu, 
którego opróżnienia dotyczy żądanie właściciela. 
Art. 19j. Do najmu instytucjonalnego lokalu stosuje się przepisy art. 2, art. 6 ust. 
3, art. 10 ust. 1–3, art. 11 ust. 2 pkt 1–3, art. 13, art. 18 ust. 1 i 2 oraz art. 25d pkt 4. 
Art. 19k. 1. Umową najmu instytucjonalnego z dojściem do własności jest 
umowa najmu lokalu mieszkalnego, dla którego została założona księga wieczysta, 
zawierana przez osobę fizyczną, osobę prawną lub jednostkę organizacyjną 
nieposiadającą osobowości prawnej, prowadzącą działalność gospodarczą w zakresie 
wynajmowania lokali, będącą właścicielem lokalu mieszkalnego, zawierająca 
zobowiązanie najemcy do nabycia lokalu mieszkalnego będącego przedmiotem tej 
umowy oraz zobowiązanie wynajmującego do przeniesienia na najemcę prawa 
własności lokalu mieszkalnego wraz z prawami niezbędnymi do korzystania z tego 
lokalu najpóźniej w dniu zakończenia umowy najmu po zapłacie ceny za lokal.  
2. Umowa najmu instytucjonalnego z dojściem do własności zawierana jest na 
czas oznaczony. Przepisu art. 661 § 1 ustawy z dnia 23 kwietnia 1964 r. – Kodeks 
cywilny nie stosuje się.  
3. Umowa najmu instytucjonalnego z dojściem do własności zawierana jest w 
formie aktu notarialnego. Umowa zawiera w swej treści oświadczenie najemcy, w 
którym najemca poddał się egzekucji i zobowiązał się do opróżnienia i wydania lokalu 
używanego na podstawie umowy najmu instytucjonalnego z dojściem do własności w 
terminie wskazanym w żądaniu, o którym mowa w art. 19i ust. 2, oraz przyjął do 
wiadomości, że w razie konieczności wykonania powyższego zobowiązania prawo do 
najmu socjalnego lokalu ani pomieszczenia tymczasowego nie przysługuje.  
4. Zawarcie umowy najmu instytucjonalnego z dojściem do własności może być 
uzależnione od wpłacenia przez najemcę kaucji zabezpieczającej pokrycie należności 
z tytułu umowy najmu instytucjonalnego z dojściem do własności przysługujących 
wynajmującemu oraz ewentualnych kosztów egzekucji obowiązku opróżnienia lokalu.  
5. Kaucja nie może przekraczać sześciokrotności miesięcznego czynszu za dany 
lokal, obliczonego według stawki czynszu, określonej w umowie najmu 
instytucjonalnego z dojściem do własności w dniu jej zawarcia.  
6. Kaucja podlega zwrotowi w ciągu miesiąca od dnia opróżnienia lokalu, po 
potrąceniu należności wynajmującego, o których mowa w ust. 4.  

©Kancelaria Sejmu 
 
s. 26/44 
 
2023-04-26 
 
7. Jeżeli w okresie trwania umowy najmu instytucjonalnego z dojściem do 
własności najemca nie dokona w terminie należnej płatności z tytułu najmu lub jej 
części, właściciel może zaspokoić należną wierzytelność z kaucji.  
8. W przypadku zaspokojenia należnej wierzytelności przez wynajmującego z 
całości lub części kwoty kaucji najemca zobowiązany jest do uzupełnienia kaucji do 
pełnej wysokości określonej w umowie najmu instytucjonalnego z dojściem do 
własności w terminie wskazanym w umowie najmu instytucjonalnego z dojściem do 
własności lub jeżeli w umowie termin taki nie został określony, w terminie wskazanym 
na piśmie i przesłanym najemcy przez wynajmującego.  
9. Wynagrodzenie notariusza za sporządzenie umowy najmu instytucjonalnego z 
dojściem do własności wynosi nie więcej niż 1/5 minimalnego wynagrodzenia za 
pracę, o którym mowa w ustawie z dnia 10 października 2002 r. o minimalnym 
wynagrodzeniu za pracę.  
Art. 19l. 1. Roszczenie najemcy o przeniesienie prawa własności lokalu 
mieszkalnego oraz praw niezbędnych do korzystania z tego lokalu ujawnia się w 
księdze wieczystej prowadzonej dla tego lokalu. Podstawę wpisu do księgi wieczystej 
stanowi umowa najmu instytucjonalnego z dojściem do własności.  
2. Do wpisu roszczenia, o którym mowa w ust. 1, przepisu art. 19 ustawy z dnia 
6 lipca 1982 r. o księgach wieczystych i hipotece (Dz. U. z 2023 r. poz. 146) nie stosuje 
się.  
3. W umowie, o której mowa w ust. 1, właściciel ustanawia hipotekę 
zabezpieczającą wierzytelność najemcy o zwrot zapłaconej ceny sprzedaży na 
wypadek niewykonania tej umowy.  
4. Najemca, który zawarł umowę najmu instytucjonalnego z dojściem do 
własności, jest obowiązany do zapłaty:  
1) 
czynszu najmu;  
2) 
opłat niezależnych od właściciela;  
3) 
innych opłat, jeżeli są określone w umowie;  
4) 
ceny lokalu mieszkalnego płatnej w comiesięcznych ratach w sposób określony 
w umowie.  
5. W umowie najmu instytucjonalnego z dojściem do własności określa się 
zasady zaspokajania wierzytelności z zaległego czynszu, z kaucji lub rat wpłaconych 
na poczet ceny lokalu mieszkalnego, przy czym w pierwszej kolejności zaległy czynsz 
zaspokaja się z kaucji.  

©Kancelaria Sejmu 
 
s. 27/44 
 
2023-04-26 
 
6. Jeżeli najemca opóźnia się z wpłatą raty na poczet ceny lokalu mieszkalnego, 
właściciel wzywa go na piśmie do dokonania wpłaty, wyznaczając termin nie krótszy 
niż 14 dni roboczych. 
Art. 19m. Umowa najmu instytucjonalnego z dojściem do własności, o której 
mowa w art. 19k ust. 1, zawiera w szczególności:  
1) 
określenie stron, miejsca i daty podpisania umowy;  
2) 
oznaczenie przedmiotu umowy;  
3) 
czynsz najmu, opłaty niezależne od właściciela oraz inne opłaty związane z 
korzystaniem z lokalu mieszkalnego;  
4) 
cenę sprzedaży lokalu mieszkalnego;  
5) 
harmonogram określający wysokość i terminy płatności poszczególnych rat ceny 
sprzedaży;  
6) 
zobowiązanie właściciela do przeniesienia prawa własności lokalu mieszkalnego 
wraz z prawami niezbędnymi do korzystania z tego lokalu po zapłaceniu całej 
ceny;  
7) 
zobowiązanie najemcy do zapłaty całej ceny za lokal mieszkalny w sposób 
określony w umowie;  
8) 
termin zawarcia umowy przeniesienia prawa własności lokalu mieszkalnego 
wraz z prawami niezbędnymi do korzystania z tego lokalu;  
9) 
oświadczenie właściciela o ustanowieniu hipoteki na pozycji pierwszej na 
zabezpieczenie roszczenia najemcy o zwrot zapłaconej ceny na wypadek 
niewykonania umowy wraz z wnioskiem o wpis tej hipoteki do księgi wieczystej 
prowadzonej dla lokalu mieszkalnego;  
10) zgodę wierzyciela zabezpieczonego hipoteką na bezobciążeniowe przeniesienie 
prawa własności lokalu mieszkalnego wraz z prawami niezbędnymi do 
korzystania z tego lokalu po wpłacie całej ceny sprzedaży przez najemcę, jeżeli 
takie obciążenie hipoteczne istnieje;  
11) oświadczenie najemcy, w którym najemca poddał się egzekucji i zobowiązał się 
do opróżnienia i wydania lokalu używanego na podstawie umowy najmu 
instytucjonalnego z dojściem do własności w terminie wskazanym w żądaniu, o 
którym mowa w art. 19i ust. 2, oraz przyjął do wiadomości, że w razie 
konieczności wykonania powyższego zobowiązania prawo do najmu socjalnego 
lokalu ani pomieszczenia tymczasowego nie przysługuje.  

©Kancelaria Sejmu 
 
s. 28/44 
 
2023-04-26 
 
Art. 19n. 1. Właściciel zawiera umowę przeniesienia prawa własności lokalu 
mieszkalnego wraz z prawami niezbędnymi do korzystania z tego lokalu w terminie 
określonym w umowie najmu instytucjonalnego z dojściem do własności, najpóźniej 
w dniu zakończenia tej umowy.  
2. Przedmiotem umowy przeniesienia prawa własności lokalu mieszkalnego 
wraz z prawami niezbędnymi do korzystania z tego lokalu przez właściciela na 
najemcę może być jedynie lokal mieszkalny wolny od hipotek i roszczeń ujawnionych 
w księdze wieczystej prowadzonej dla tego lokalu, innych niż roszczenie najemcy o 
przeniesienie własności wynikające z umowy najmu instytucjonalnego z dojściem do 
własności.  
Art. 19o. 1. Wynajmujący, nie później niż na miesiąc naprzód, na koniec 
miesiąca kalendarzowego, może wypowiedzieć umowę najmu instytucjonalnego z 
dojściem do własności, jeżeli najemca:  
1) 
pomimo pisemnego upomnienia nadal używa lokalu w sposób sprzeczny z 
umową lub niezgodnie z jego przeznaczeniem lub zaniedbuje obowiązki, 
dopuszczając do powstania szkód, lub niszczy urządzenia przeznaczone do 
wspólnego korzystania przez mieszkańców albo wykracza w sposób rażący lub 
uporczywy przeciwko porządkowi domowemu, czyniąc uciążliwym korzystanie 
z innych lokali;  
2) 
jest w zwłoce z zapłatą czynszu lub innych opłat związanych z korzystaniem z 
lokalu mieszkalnego lub części ceny sprzedaży zgodnie z harmonogramem co 
najmniej za trzy okresy płatności, pomimo uprzedzenia go na piśmie o zamiarze 
wypowiedzenia stosunku prawnego i wyznaczenia dodatkowego, miesięcznego 
terminu do zapłaty zaległych i bieżących należności;  
3) 
wynajął, podnajął albo oddał do bezpłatnego używania lokal lub jego część bez 
pisemnej zgody właściciela.  
2. Najemca może wypowiedzieć umowę najmu instytucjonalnego z dojściem do 
własności, jeżeli:  
1) 
wady lokalu uniemożliwiają korzystanie z lokalu zgodnie z jego przeznaczeniem, 
zagrażają życiu lub zdrowiu najemcy lub jego domowników,  
2) 
wynajmujący uniemożliwia mu korzystanie z lokalu zgodnie z jego 
przeznaczeniem  
– po uprzednim pisemnym wezwaniu wynajmującego i wyznaczeniu mu co najmniej 
30-dniowego terminu na usunięcie tych wad lub zaniechania uniemożliwiania 

©Kancelaria Sejmu 
 
s. 29/44 
 
2023-04-26 
 
korzystania z lokalu zgodnie z jego przeznaczeniem i bezskutecznym upływie tego 
terminu.  
Art. 19p. Najemca może wypowiedzieć umowę najmu instytucjonalnego z 
dojściem do własności z zachowaniem sześciomiesięcznego terminu wypowiedzenia 
z ważnych przyczyn związanych ze zmianą sytuacji życiowej. 
Art. 19q. 1. W przypadku rozwiązania lub wygaśnięcia umowy najmu 
instytucjonalnego z dojściem do własności i opróżnienia lokalu mieszkalnego 
wynajmujący zwraca najemcy lub jego spadkobiercom kwotę wpłaconej przez 
najemcę części ceny sprzedaży lokalu mieszkalnego, po potrąceniu zaległych kwot 
czynszu i innych opłat wynikających z umowy, związanych z korzystaniem z lokalu.  
2. Kwota zwracanej najemcy lub jego spadkobiercom części ceny sprzedaży 
lokalu mieszkalnego nie może być mniejsza niż kwota faktycznie wpłacona przez 
najemcę, po potrąceniu opłat, o których mowa w ust. 1.  
3. W przypadku określonym w ust. 1 zwrot części ceny zakupu lokalu 
mieszkalnego następuje w terminie 3 miesięcy od dnia opróżnienia tego lokalu.  
4. Kwota zwracanej części ceny zakupu lokalu mieszkalnego, o której mowa w 
ust. 2, stanowi sumę kwot wpłaconych w każdym roku kalendarzowym 
obowiązywania umowy, obliczonych według wzoru: 
  
𝑃𝑧= 𝑃𝑤 ∗ 𝐶𝑧 ∗ (100% − 0,75% ∗ 𝑛/4) 
𝐶𝑤
 
gdzie poszczególne symbole oznaczają: 
Pz 
– zwaloryzowana kwota zwracanych rat wpłaconych w danym roku 
kalendarzowym, 
Pw 
– suma rat wpłaconych w danym roku kalendarzowym, 
Cz 
– średnia arytmetyczna czterech kolejnych wartości wskaźnika ceny 
1 m2 powierzchni użytkowej budynku mieszkalnego, ogłoszonych przez 
Prezesa Głównego Urzędu Statystycznego na podstawie art. 3b ust. 4 
ustawy z dnia 30 listopada 1995 r. o pomocy państwa w spłacie 
niektórych 
kredytów 
mieszkaniowych, 
udzielaniu 
premii 
gwarancyjnych 
oraz 
refundacji 
bankom 
wypłaconych 
premii 
gwarancyjnych (Dz. U. z 2022 r. poz. 1202 i 1561) dla kwartałów 
poprzedzających kwartał, w którym nastąpiło opróżnienie lokalu, 

©Kancelaria Sejmu 
 
s. 30/44 
 
2023-04-26 
 
Cw 
– średnia arytmetyczna wartości wskaźników ceny 1 m2 powierzchni 
użytkowej budynku mieszkalnego, ogłoszonych przez Prezesa 
Głównego Urzędu Statystycznego dla kwartałów w danym roku 
kalendarzowym, 
n 
– liczba pełnych kwartałów przypadających w okresie od końca danego 
roku kalendarzowego do dnia, w którym nastąpiło opróżnienie lokalu. 
Art. 19r. Do roszczeń najemcy z umowy najmu instytucjonalnego z dojściem do 
własności przepisu art. 91 ustawy z dnia 28 lutego 2003 r. – Prawo upadłościowe (Dz. 
U. z 2022 r. poz. 1520) nie stosuje się.  
2. Sprzedaż lokalu mieszkalnego objętego umową najmu instytucjonalnego z 
dojściem do własności w postępowaniu upadłościowym, którego właścicielem jest 
upadły, nie wywołuje skutków sprzedaży egzekucyjnej. Przepisu art. 313 ustawy z 
dnia 28 lutego 2003 r. – Prawo upadłościowe nie stosuje się.  
3. Przepisów ust. 1 i 2 nie stosuje się w przypadku rozwiązania lub wygaśnięcia 
umowy najmu instytucjonalnego z dojściem do własności w trakcie trwania 
postępowania upadłościowego.  
Art. 19s. Do umowy najmu instytucjonalnego z dojściem do własności stosuje 
się przepisy art. 2, art. 6 ust. 3, art. 10 ust. 1–3, art. 18 ust. 1 i 2, art. 19h ust. 2, art. 19i 
oraz art. 25d pkt 5. 
Rozdział 3 
Mieszkaniowy zasób gminy 
Art. 20. 1. W celu realizacji zadań, o których mowa w art. 4, gmina może 
tworzyć i posiadać zasób mieszkaniowy. 
2. Lokale stanowiące mieszkaniowy zasób gminy, z wyjątkiem lokali będących 
przedmiotem najmu socjalnego i lokali, o których mowa w ust. 3, mogą być 
wynajmowane tylko na czas nieoznaczony. 
2a. W celu wykonywania zadań, o których mowa w art. 4, gmina może także 
wynajmować lokale od innych właścicieli w celu ich podnajmowania. 
2b. Od podnajemców, o których mowa w ust. 2a, gmina pobiera czynsz ustalany 
według stawek czynszu obowiązujących w mieszkaniowym zasobie gminy. 
2c. Do lokali, o których mowa w ust. 2a, stosuje się odpowiednio przepisy 
dotyczące lokali wchodzących w skład mieszkaniowego zasobu gminy. 

©Kancelaria Sejmu 
 
s. 31/44 
 
2023-04-26 
 
2d. W przypadku lokali, o których mowa w ust. 2a, do których na podstawie 
odrębnych przepisów nie stosuje się przepisów ust. 2b i 2c, od podnajemców gmina 
pobiera czynsz w wysokości odpowiadającej wysokości czynszu pobieranego od tej 
gminy przez wynajmującego ten lokal, chyba że rada gminy określi, w drodze 
uchwały, zasady pobierania tego czynszu w niższej wysokości. 
3. Rada gminy może wydzielić w zasobie mieszkaniowym lokale przeznaczone 
do wynajmowania na czas trwania stosunku pracy. 
4. Przepisy ust. 2 i 3, art. 21 ust. 1 pkt 2 i ust. 3 oraz art. 21a–21c dotyczące 
mieszkaniowego zasobu gminy oraz praw i obowiązków organów gminy stosuje się 
odpowiednio do mieszkaniowego zasobu innych jednostek samorządu terytorialnego 
oraz praw i obowiązków organów takich jednostek. 
5. W przypadku zmian w strukturze właścicielskiej jednoosobowych spółek 
gminnych, o których mowa w art. 2 ust. 1 pkt 10, do umów najmu zawartych przed 
dniem wprowadzenia tych zmian stosuje się przepisy dotyczące mieszkaniowego 
zasobu gminy. 
Art. 21. 1. Rada gminy uchwala: 
1) 
wieloletnie programy gospodarowania mieszkaniowym zasobem gminy; 
2) 
zasady wynajmowania lokali wchodzących w skład mieszkaniowego zasobu 
gminy, w tym zasady i kryteria wynajmowania lokali, których najem jest 
związany ze stosunkiem pracy, jeżeli w mieszkaniowym zasobie gminy 
wydzielono lokale przeznaczone na ten cel. 
2. Wieloletni program gospodarowania mieszkaniowym zasobem gminy 
powinien być opracowany na co najmniej pięć kolejnych lat i obejmować 
w szczególności: 
1) 
prognozę dotyczącą wielkości oraz stanu technicznego zasobu mieszkaniowego 
gminy w poszczególnych latach; 
2) 
analizę potrzeb oraz plan remontów i modernizacji wynikający ze stanu 
technicznego budynków i lokali, z podziałem na kolejne lata; 
3) 
planowaną sprzedaż lokali w kolejnych latach; 
4) 
zasady polityki czynszowej oraz warunki obniżania czynszu; 
5) 
sposób i zasady zarządzania lokalami i budynkami wchodzącymi w skład 
mieszkaniowego zasobu gminy oraz przewidywane zmiany w zakresie 
zarządzania mieszkaniowym zasobem gminy w kolejnych latach; 
6) 
źródła finansowania gospodarki mieszkaniowej w kolejnych latach; 

©Kancelaria Sejmu 
 
s. 32/44 
 
2023-04-26 
 
7) 
wysokość kosztów w kolejnych latach, z podziałem na koszty bieżącej 
eksploatacji, koszty remontów oraz koszty modernizacji lokali i budynków 
wchodzących w skład mieszkaniowego zasobu gminy, koszty zarządu nierucho-
mościami wspólnymi, których gmina jest jednym ze współwłaścicieli, a także 
koszty inwestycyjne; 
8) 
opis innych działań mających na celu poprawę wykorzystania i racjonalizację 
gospodarowania mieszkaniowym zasobem gminy, a w szczególności: 
a) 
niezbędny zakres zamian lokali związanych z remontami budynków 
i lokali, 
b) 
planowaną sprzedaż lokali. 
3. Zasady wynajmowania lokali wchodzących w skład mieszkaniowego zasobu 
gminy powinny określać w szczególności: 
1) 
wysokość dochodu gospodarstwa domowego uzasadniającą oddanie w najem lub 
podnajem lokalu na czas nieoznaczony i najem socjalny lokalu oraz wysokość 
dochodu gospodarstwa domowego uzasadniającą stosowanie obniżek czynszu; 
2) 
warunki zamieszkiwania kwalifikujące wnioskodawcę do ich poprawy; 
3) 
kryteria wyboru osób, którym przysługuje pierwszeństwo zawarcia umowy 
najmu lokalu na czas nieoznaczony i umowy najmu socjalnego lokalu; 
4) 
warunki dokonywania zamiany lokali wchodzących w skład mieszkaniowego 
zasobu gminy oraz zamiany pomiędzy najemcami lokali należących do tego 
zasobu a osobami zajmującymi lokale w innych zasobach; 
5) 
tryb rozpatrywania i załatwiania wniosków o najem lokali zawierany na czas 
nieoznaczony i najem socjalny lokali oraz sposób poddania tych spraw kontroli 
społecznej; 
6) 
zasady postępowania w stosunku do osób, które pozostały w lokalu 
opuszczonym przez najemcę lub w lokalu, w którego najem nie wstąpiły po 
śmierci najemcy; 
6a) warunki, jakie musi spełniać lokal wskazywany dla osób niepełnosprawnych, z 
uwzględnieniem 
rzeczywistych 
potrzeb 
wynikających 
z 
rodzaju 
niepełnosprawności;  
6b) zasady przeznaczania lokali na realizację zadań, o których mowa w art. 4 ust. 2b. 
7) 
(uchylony) 
3a. W przypadku gdy uchwalono gminny program rewitalizacji, o którym mowa 
w rozdziale 4 ustawy z dnia 9 października 2015 r. o rewitalizacji (Dz. U. z 2021 r. 

©Kancelaria Sejmu 
 
s. 33/44 
 
2023-04-26 
 
poz. 485 oraz z 2023 r. poz. 28), w uchwałach, o których mowa w ust. 1, uwzględnia 
się, określone w tym programie, działania prowadzące do zapobieżenia wykluczeniu 
mieszkańców obszaru rewitalizacji z możliwości korzystania z pozytywnych efektów 
procesu rewitalizacji, w szczególności w zakresie zasad ustalania wysokości 
czynszów. 
3b. Rada gminy może w uchwale, o której mowa w ust. 1 pkt 2, określić kryteria 
oddawania w najem lokali o powierzchni użytkowej przekraczającej 80 m2 odmiennie 
od kryteriów wynajmowania innych lokali wchodzących w skład mieszkaniowego 
zasobu gminy.  
3c. Kryteria oddawania w najem lokali o powierzchni użytkowej przekraczającej 
80 m2 stosuje się, jeżeli lokalu nie można wynająć w celu zaspokojenia potrzeb 
mieszkaniowych osób, których wniosek o najem lokalu z mieszkaniowego zasobu 
gminy został przyjęty do realizacji. 
4. Ustalenia zawarte w wieloletnim programie gospodarowania mieszkaniowym 
zasobem gminy, o których mowa w ust. 2 pkt 8 lit. b, mogą, z zastrzeżeniem ust. 5, 
stanowić podstawę do wypowiadania umów najmu z zachowaniem sześcio-
miesięcznego terminu wypowiedzenia pod warunkiem jednoczesnego zaoferowania 
wynajęcia w tej samej miejscowości innego lokalu, spełniającego wymagania co 
najmniej takie same, jakie powinien spełniać lokal zamienny. Wysokość czynszu 
i opłat w lokalu zamiennym musi uwzględniać stosunek powierzchni i wyposażenia 
lokalu zamiennego do lokalu zwalnianego. 
4a. W przypadku gdy powierzchnia użytkowa lokalu przekracza w przeliczeniu 
na liczbę członków gospodarstwa domowego: 
1) 
50 m2 – dla jednej osoby,  
2) 
25 m2 – dla każdej kolejnej osoby  
– 
wynajmujący 
może 
wypowiedzieć 
umowę 
najmu 
z 
zachowaniem 
sześciomiesięcznego terminu wypowiedzenia na koniec miesiąca kalendarzowego, 
pod warunkiem jednoczesnego przedstawienia pisemnej oferty zawarcia umowy 
najmu innego lokalu, spełniającego wymagania co najmniej takie same, jakie 
powinien spełniać lokal zamienny.  
4b. Gmina może określić w wieloletnim programie gospodarowania 
mieszkaniowym zasobem gminy termin wypowiedzenia umowy najmu dłuższy niż 6 
miesięcy. Koszty przeprowadzki do zaoferowanego lokalu pokrywa gmina.  

©Kancelaria Sejmu 
 
s. 34/44 
 
2023-04-26 
 
4c. W przypadku najemcy, który ukończył 75. rok życia, przepisów ust. 4a i 4b 
nie stosuje się, chyba że wyrazi on zgodę na zawarcie umowy najmu innego lokalu, o 
którym mowa w ust. 4a. 
5. Jeżeli najemcy przysługuje pierwszeństwo w nabyciu zajmowanego lokalu 
wchodzącego w skład mieszkaniowego zasobu gminy, przepis ust. 4 stosuje się pod 
warunkiem, że najemcy temu zaoferowano wcześniej nabycie tego lokalu, a najemca 
nie skorzystał z przysługującego mu pierwszeństwa w jego nabyciu. 
Art. 21a. W przypadku przekroczenia normy powierzchni użytkowej lokalu, o 
której mowa w art. 21 ust. 4a, inne jednostki samorządu terytorialnego mogą 
wypowiedzieć umowę najmu z zachowaniem sześciomiesięcznego terminu wypo-
wiedzenia, na koniec miesiąca kalendarzowego, pod warunkiem jednoczesnego 
przedstawienia pisemnej oferty zawarcia umowy najmu innego lokalu, spełniającego 
wymagania co najmniej takie same, jakie powinien spełniać lokal zamienny. Koszty 
przeprowadzki do zaoferowanego lokalu pokrywa właściciel.  
Art. 21b. 1. Osoba ubiegająca się o zawarcie umowy najmu albo podnajmu 
lokalu albo najmu socjalnego lokalu wchodzącego w skład mieszkaniowego zasobu 
gminy składa deklarację o wysokości dochodów członków gospodarstwa domowego 
w okresie 3 miesięcy poprzedzających złożenie deklaracji oraz oświadczenie o stanie 
majątkowym członków gospodarstwa domowego. W deklaracji o wysokości 
dochodów członków gospodarstwa domowego oraz oświadczeniu o stanie 
majątkowym członków gospodarstwa domowego uwzględnia się osoby będące 
członkami gospodarstwa domowego w dniu składania tych dokumentów.  
1a. W razie wątpliwości co do wiarygodności informacji i danych zawartych 
w deklaracji, o której mowa w ust. 1, gmina może wezwać osobę ubiegającą się 
o zawarcie umowy najmu albo podnajmu lokalu albo najmu socjalnego lokalu 
wchodzącego w skład mieszkaniowego zasobu gminy do udostępnienia dokumentów 
potwierdzających wysokość dochodów wykazanych w tej deklaracji, w tym 
zaświadczenia naczelnika właściwego miejscowo urzędu skarbowego o wysokości 
dochodów uzyskanych przez tę osobę oraz innych członków jej gospodarstwa 
domowego, wyznaczając termin nie krótszy niż 30 dni od dnia otrzymania wezwania. 
1b. W celu zweryfikowania informacji i danych zawartych w deklaracji, o której 
mowa w ust. 1, gmina może przetwarzać dane osobowe i informacje dotyczące osoby 
ubiegającej się o zawarcie umowy najmu albo podnajmu lokalu albo najmu socjalnego 

©Kancelaria Sejmu 
 
s. 35/44 
 
2023-04-26 
 
lokalu wchodzącego w skład mieszkaniowego zasobu gminy, pozyskane w toku 
innych postępowań prowadzonych przez gminę lub jej jednostki organizacyjne. 
1c. W celu zweryfikowania informacji i danych zawartych w deklaracji oraz 
oświadczeniu o stanie majątkowym, o których mowa w ust. 1, gmina może 
przeprowadzić wywiad środowiskowy u osoby ubiegającej się o zawarcie umowy 
najmu albo podnajmu lokalu albo najmu socjalnego lokalu wchodzącego w skład 
mieszkaniowego zasobu gminy. W takim przypadku stosuje się przepis art. 7 ust. 8. 
1d. Nieudostępnienie w terminie dokumentów, o których mowa w ust. 1a, lub 
niewyrażenie zgody na przeprowadzenie wywiadu środowiskowego, o którym mowa 
w ust. 1c, stanowi podstawę do odmowy zawarcia umowy, o której mowa w ust. 1. 
1e. Rada gminy, w uchwale, o której mowa w art. 21 ust. 1 pkt 2, może ustalić, 
że osoba ubiegająca się o zawarcie umowy najmu albo podnajmu lokalu albo najmu 
socjalnego lokalu wchodzącego w skład mieszkaniowego zasobu gminy składa 
deklarację, o której mowa w ust. 1, za okres dłuższy niż 3 miesiące poprzedzające 
złożenie deklaracji. 
2. W sprawach dotyczących wzoru deklaracji o wysokości dochodów członków 
gospodarstwa domowego stosuje się odpowiednio przepisy ustawy z dnia 21 czerwca 
2001 r. o dodatkach mieszkaniowych (Dz. U. z 2021 r. poz. 2021 oraz z 2022 r. 
poz. 1561 i 2456) dotyczące deklarowania dochodów przy ustalaniu wysokości 
dodatków mieszkaniowych. 
3. Oświadczenie o stanie majątkowym członków gospodarstwa domowego 
składa się zgodnie z wzorem określonym w przepisach wykonawczych wydanych na 
podstawie art. 7 ust. 15 ustawy z dnia 21 czerwca 2001 r. o dodatkach 
mieszkaniowych.  
4. Na żądanie gminy najemca lub osoba ubiegająca się o zawarcie umowy najmu 
albo podnajmu lokalu albo najmu socjalnego lokalu wchodzącego w skład 
mieszkaniowego zasobu gminy jest obowiązana do złożenia oświadczenia 
o nieposiadaniu tytułu prawnego do innego lokalu położonego w tej samej lub 
pobliskiej miejscowości. 
5. Deklarację, o której mowa w ust. 1, oraz oświadczenia, o których mowa w ust. 
1 i 4, składa się pod rygorem odpowiedzialności karnej za złożenie fałszywego 
oświadczenia. W deklaracji i oświadczeniach zamieszcza się klauzulę w brzmieniu: 
„Jestem świadomy odpowiedzialności karnej za złożenie fałszywego oświadczenia”. 

©Kancelaria Sejmu 
 
s. 36/44 
 
2023-04-26 
 
Klauzula ta zastępuje pouczenie organu o odpowiedzialności karnej za złożenie 
fałszywego oświadczenia.  
6. Gmina odmawia zawarcia umowy najmu albo podnajmu lokalu albo najmu 
socjalnego lokalu w przypadku niezłożenia deklaracji o wysokości dochodów 
członków gospodarstwa domowego, oświadczenia o stanie majątkowym członków 
gospodarstwa domowego, oświadczenia o nieposiadaniu tytułu prawnego do innego 
lokalu położonego w tej samej lub pobliskiej miejscowości lub jeżeli występuje rażąca 
dysproporcja między niskimi dochodami wskazanymi w złożonej deklaracji 
a wykazanym w oświadczeniu stanem majątkowym członków gospodarstwa 
domowego osoby ubiegającej się o zawarcie umowy najmu albo podnajmu lokalu albo 
najmu socjalnego lokalu. 
Art. 21c. 1. Gmina, nie częściej niż co 2,5 roku, weryfikuje spełnianie przez 
najemców, z wyłączeniem umów najmu socjalnego lokalu, kryterium wysokości 
dochodu uzasadniającej oddanie w najem lub podnajem lokalu.  
2. Na pisemne żądanie gminy najemca jest obowiązany do złożenia w terminie 
miesiąca od dnia otrzymania żądania gminy deklaracji o wysokości dochodów 
członków gospodarstwa domowego w okresie 3 miesięcy poprzedzających złożenie 
deklaracji. W deklaracji o wysokości dochodów członków gospodarstwa domowego 
uwzględnia się osoby będące członkami gospodarstwa domowego w dniu jej 
składania. Deklarację składa się zgodnie z wzorem określonym przez radę gminy na 
podstawie 
art. 7 ust. 1e 
ustawy 
z dnia 
21 czerwca 
2001 r. 
o dodatkach 
mieszkaniowych. W przypadku niezłożenia deklaracji gmina może podwyższyć 
czynsz do kwoty 8% wartości odtworzeniowej w skali roku. 
2a. W razie wątpliwości co do wiarygodności informacji i danych zawartych 
w deklaracji, o której mowa w ust. 2, gmina może wezwać najemcę do udostępnienia 
dokumentów potwierdzających wysokość dochodów wykazanych w tej deklaracji, 
w tym zaświadczenia naczelnika właściwego miejscowo urzędu skarbowego, 
o wysokości dochodów uzyskanych przez najemcę oraz innych członków jego 
gospodarstwa domowego, wyznaczając termin nie krótszy niż 30 dni od dnia 
otrzymania wezwania. W przypadku nieudostępnienia żądanych dokumentów gmina 
może podwyższyć czynsz do kwoty 8% wartości odtworzeniowej w skali roku. 
3. Deklarację, o której mowa w ust. 2, składa się pod rygorem odpowiedzialności 
karnej za złożenie fałszywego oświadczenia. W deklaracji zamieszcza się klauzulę w 
brzmieniu: „Jestem świadomy odpowiedzialności karnej za złożenie fałszywego 

©Kancelaria Sejmu 
 
s. 37/44 
 
2023-04-26 
 
oświadczenia”. Klauzula ta zastępuje pouczenie organu o odpowiedzialności karnej za 
złożenie fałszywego oświadczenia.  
4. W przypadku złożenia deklaracji po upływie terminu, o którym mowa 
w ust. 2, lub udostępnienia dokumentów, o których mowa w ust. 2a, po upływie 
wyznaczonego przez gminę terminu, przepisy ust. 5−13 stosuje się odpowiednio. 
5. Jeżeli średni miesięczny dochód gospodarstwa domowego najemcy w 
przeliczeniu na członka gospodarstwa domowego w okresie 3 miesięcy 
poprzedzających złożenie deklaracji jest wyższy niż dochód określony na podstawie 
kryteriów zawartych w uchwale rady gminy, o której mowa w art. 21 ust. 1 pkt 2, 
dotyczących wysokości dochodu gospodarstwa domowego uzasadniającej oddanie w 
najem lub podnajem lokalu, wysokość czynszu ustala się, wypowiadając jego 
dotychczasową wysokość najpóźniej na koniec miesiąca kalendarzowego, zgodnie z 
poniższym wzorem: 
 
𝐶= 𝐶𝑘+ (𝐷
𝑛−𝐿𝑑𝑛 ) 
gdzie poszczególne symbole oznaczają:  
C 
– nowa wysokość czynszu za najem lokalu mieszkalnego,  
Ck 
– wysokość 
czynszu 
za 
najem 
lokalu 
mieszkalnego, 
jaka 
obowiązywałaby w przypadku, gdyby dla gospodarstwa domowego o 
danej liczbie członków wysokość dochodu nie przekraczała dochodu 
określonego na podstawie kryteriów zawartych w uchwale rady gminy,  
D 
– średni miesięczny dochód gospodarstwa domowego najemcy w 
okresie 3 miesięcy poprzedzających złożenie deklaracji,  
n 
– liczba osób w gospodarstwie domowym najemcy, a w przypadku 
jednoosobowego gospodarstwa domowego wartość 1,2,  
Ldn 
– określona na podstawie kryteriów zawartych w uchwale rady gminy 
wysokość dochodu gospodarstwa domowego o danej liczbie członków, 
w przeliczeniu na członka gospodarstwa domowego, uzasadniająca 
oddanie w najem lub podnajem lokalu.  
6. Wysokość czynszu za najem lokalu mieszkalnego ustalona na podstawie 
wzoru, o którym mowa w ust. 5, nie może być niższa niż wysokość czynszu, jaka 
obowiązywałaby w przypadku, gdyby dla gospodarstwa domowego o danej liczbie 
członków wysokość dochodu nie przekraczała dochodu określonego na podstawie 

©Kancelaria Sejmu 
 
s. 38/44 
 
2023-04-26 
 
kryteriów zawartych w uchwale rady gminy. Wysokość czynszu nie może 
jednocześnie przekroczyć w skali roku 8% wartości odtworzeniowej lokalu.  
7. Termin wypowiedzenia wysokości czynszu, o którym mowa w ust. 5, wynosi 
3 miesiące. Wypowiedzenia wysokości czynszu dokonuje się w formie pisemnej pod 
rygorem nieważności.  
8. W przypadku gdy podwyżka wysokości czynszu, o której mowa w ust. 5, 
przekracza 50% dotychczasowej wysokości czynszu, najemca, przez pierwsze 6 
miesięcy obowiązywania podwyżki, wnosi czynsz w wysokości odpowiadającej 
150% dotychczasowej wysokości czynszu.  
9. Jeżeli w okresie obowiązywania czynszu ustalonego na podstawie ust. 5 
dochody najemcy ulegną obniżeniu, najemca może, nie wcześniej niż po upływie 6 
miesięcy od dnia ostatniej podwyżki, wystąpić do właściciela z wnioskiem o ponowne 
ustalenie wysokości czynszu stosownie do aktualnie osiąganych dochodów. Do 
wniosku najemca dołącza deklarację, o której mowa w ust. 2. Do obliczenia nowej 
wysokości czynszu przepisy ust. 5 i 6 stosuje się odpowiednio.  
10. Obniżona wysokość czynszu, o której mowa w ust. 9, obowiązuje od 
początku miesiąca następującego po dniu jej ustalenia.  
11. W ciągu 2 miesięcy od dnia wypowiedzenia, o którym mowa w ust. 5, 
najemca może:  
1) 
odmówić na piśmie przyjęcia podwyżki ze skutkiem rozwiązania umowy najmu, 
z upływem okresu wypowiedzenia, o którym mowa w ust. 7, albo  
2) 
zakwestionować podwyżkę, o której mowa w ust. 5, wnosząc do sądu pozew o 
ustalenie, że podwyżka jest niezasadna albo jest zasadna, lecz w innej wysokości; 
udowodnienie zasadności podwyżki ciąży na właścicielu.  
12. W przypadku:  
1) 
określonym w ust. 11 pkt 1 najemca jest obowiązany uiszczać czynsz w 
dotychczasowej wysokości do dnia rozwiązania umowy najmu;  
2) 
określonym w ust. 11 pkt 2 najemca jest obowiązany uiszczać czynsz w 
dotychczasowej wysokości do dnia uprawomocnienia się orzeczenia sądu 
kończącego postępowanie w sprawie;  
3) 
gdy najemca nie skorzysta z prawa przysługującego mu na podstawie ust. 11, od 
upływu terminu wypowiedzenia jest obowiązany uiszczać czynsz w wysokości 
wynikającej z wypowiedzenia, z uwzględnieniem ust. 8.  

©Kancelaria Sejmu 
 
s. 39/44 
 
2023-04-26 
 
13. W przypadku uznania przez sąd podwyżki wysokości czynszu za zasadną, 
choćby w innej wysokości niż wynikająca z wypowiedzenia, najemca jest obowiązany 
do zapłaty kwoty odpowiadającej różnicy między podwyższonym a dotychczasowym 
czynszem, za okres od upływu terminu wypowiedzenia, z uwzględnieniem ust. 8. 
Rozdział 4 
Najem socjalny lokalu 
Art. 22. Umową najmu socjalnego lokalu jest umowa najmu lokalu nadającego 
się do zamieszkania ze względu na wyposażenie i stan techniczny, którego 
powierzchnia pokoi przypadająca na członka gospodarstwa domowego najemcy nie 
może być mniejsza niż 5 m2, a w przypadku jednoosobowego gospodarstwa 
domowego 10 m2, przy czym lokal ten może być o obniżonym standardzie. 
Art. 23. 1. Umowę najmu socjalnego lokalu zawiera się na czas oznaczony.  
2. Umowa najmu socjalnego lokalu, z uwzględnieniem art. 14 ust. 1, może być 
zawarta z osobą, która nie ma tytułu prawnego do lokalu i której dochody 
gospodarstwa domowego nie przekraczają wysokości określonej w uchwale rady 
gminy podjętej na podstawie art. 21 ust. 1 pkt 2, z uwzględnieniem art. 21b.  
3. Umowę najmu socjalnego lokalu można po upływie oznaczonego w niej czasu 
przedłużyć na następny okres, jeżeli najemca nadal znajduje się w sytuacji 
uzasadniającej zawarcie takiej umowy. W razie wzrostu dochodów gospodarstwa 
domowego najemcy ponad wysokość określoną w uchwale rady gminy uzasadniającą 
zawarcie umowy najmu socjalnego lokalu od dnia ustania najmu do czasu opróżnienia 
takiego lokalu, stosuje się przepisy art. 18 ust. 1 i 2.  
4. Stawka czynszu w przypadku najmu socjalnego lokalu nie może przekraczać 
połowy stawki najniższego czynszu obowiązującego w mieszkaniowym zasobie 
gminy. 
Art. 24. (uchylony) 
Art. 25. Gmina może wypowiedzieć najemcy umowę najmu socjalnego lokalu 
bez zachowania terminu wypowiedzenia, jeżeli uzyskał on tytuł prawny do innego 
lokalu i może go używać. 

©Kancelaria Sejmu 
 
s. 40/44 
 
2023-04-26 
 
Rozdział 4a 
Tymczasowe pomieszczenia 
Art. 25a. Gmina tworzy zasób tymczasowych pomieszczeń, które przeznacza się 
na wynajem. 
Art. 25b. Umowę najmu tymczasowego pomieszczenia zawiera się na czas 
oznaczony, nie krótszy niż miesiąc i nie dłuższy niż 6 miesięcy. 
Art. 25c. Umowę najmu tymczasowego pomieszczenia zawiera się z osobą, 
wobec której wszczęto egzekucję na podstawie tytułu wykonawczego, w którym 
orzeczono obowiązek opróżnienia lokalu służącego zaspokojeniu potrzeb miesz-
kaniowych, bez prawa do najmu socjalnego lokalu lub lokalu zamiennego, z 
uwzględnieniem art. 25d. 
Art. 25d. Prawo do tymczasowego pomieszczenia nie przysługuje dłużnikowi, 
jeżeli: 
1) 
z tytułu wykonawczego wynika, że nakazanie opróżnienia lokalu zostało 
orzeczone z powodu stosowania przemocy w rodzinie lub z powodu rażącego 
lub uporczywego wykraczania przeciwko porządkowi domowemu albo niewłaś-
ciwego zachowania czyniącego uciążliwym korzystanie z innych lokali 
w budynku, albo że dłużnik dokonał zajęcia opróżnionego lokalu bez tytułu 
prawnego; 
2) 
dłużnik został zobowiązany do opróżnienia lokalu zajmowanego na podstawie 
umowy najmu okazjonalnego, której zawarcie zostało zgłoszone zgodnie 
z art. 19b ust. 1; 
3) 
dłużnik został zobowiązany do opróżnienia tymczasowego pomieszczenia; 
4) 
dłużnik został zobowiązany do opróżnienia lokalu zajmowanego na podstawie 
umowy najmu instytucjonalnego lokalu; 
5) 
dłużnik został zobowiązany do opróżnienia lokalu zajmowanego na podstawie 
umowy najmu instytucjonalnego z dojściem do własności. 
Art. 25e. Do najmu tymczasowych pomieszczeń stosuje się odpowiednio 
przepisy art. 4, art. 10 ust. 1–3, art. 11 ust. 2 pkt 1–3, art. 13, art. 18, art. 20 ust. 2a 
i 2b, art. 21, art. 23 ust. 3 i 4 oraz art. 25. 

©Kancelaria Sejmu 
 
s. 41/44 
 
2023-04-26 
 
Rozdział 5 
Zmiany w przepisach obowiązujących, przepisy przejściowe i końcowe 
Art. 26. (pominięty) 
Art. 27. 1. Ustawa niniejsza znajduje również zastosowanie do stosunków 
prawnych powstałych przed dniem jej wejścia w życie. 
2. Przepis art. 5 nie znajduje zastosowania do stosunków prawnych, o których 
mowa w ust. 1. 
Art. 28. (pominięty) 
Art. 29. (uchylony) 
Art. 30. 1. Osoba zajmująca lokal bez tytułu prawnego do dnia wejścia w życie 
ustawy przez okres nie krótszy niż 10 lat wstępuje z mocy prawa w stosunek najmu 
tego lokalu po upływie 12 miesięcy od dnia wejścia w życie niniejszej ustawy, jeżeli 
właściciel nie wniesie w tym okresie powództwa o nakazanie tej osobie przez sąd 
opróżnienia lokalu lub jeżeli w tym samym terminie nie wniesiono powództwa 
o ustalenie nieistnienia stosunku najmu. 
2. W dniu nawiązania umowy najmu, o której mowa w ust. 1, czynsz najmu 
takich lokali jest naliczany w wysokości 3% wartości odtworzeniowej. 
Art. 31. Do osób, które do chwili śmierci najemcy lokalu sprawowały nad nim 
opiekę na podstawie umowy zawartej z najemcą przed dniem 12 listopada 1994 r., 
spełniającej wymagania określone w art. 9 ust. 2 ustawy z dnia 10 kwietnia 1974 r. – 
Prawo 
lokalowe 
(Dz. U. 
z 1987 r. 
poz. 165, 
z późn. zm.8)), 
stosuje 
się 
art. 691 Kodeksu cywilnego w brzmieniu obowiązującym przed dniem 12 listopada 
1994 r. 
Art. 32. W razie wypowiedzenia najmu, na podstawie art. 11 ust. 2 pkt 4, 
najemcy opłacającemu w dniu poprzedzającym dzień wejścia w życie ustawy czynsz 
regulowany, obowiązek zapewnienia temu najemcy lokalu zamiennego oraz pokrycia 
kosztów przeprowadzki spoczywa, do dnia 31 grudnia 2024 r., na właściwej gminie. 
Art. 33. 1. W razie ustania po dniu 12 listopada 1994 r. najmu lokalu zawartego 
przed tym dniem na czas trwania stosunku pracy były najemca lub osoby pozostające 
                                                           
8) Zmiany tekstu jednolitego wymienionej ustawy zostały ogłoszone w Dz. U. z 1989 r. poz. 57, 108, 178 
i 192, z 1990 r. poz. 19, 190 i 198, z 1991 r. poz. 496 oraz z 1994 r. poz. 388. 

©Kancelaria Sejmu 
 
s. 42/44 
 
2023-04-26 
 
w lokalu po śmierci najemcy zachowują prawo do lokalu zamiennego, jeżeli 
przysługiwało im ono na podstawie przepisów obowiązujących przed tym dniem; 
w razie oddania w najem lokalu zamiennego, czynsz najmu za ten lokal w dniu 
zawarcia umowy najmu nie może w stosunku rocznym przekraczać 3% jego wartości 
odtworzeniowej. 
2. Przepis ust. 1 stosuje się odpowiednio do osób, które utraciły tytuł prawny do 
lokalu przed dniem 12 listopada 1994 r. z powodu śmierci najemcy lub 
wypowiedzenia najmu przez wynajmującego. 
3. W razie likwidacji, przekształcenia lub upadłości zakładu pracy, a także 
przeniesienia własności budynków mieszkalnych na inną osobę po dniu 12 listopada 
1994 r. umowy najmu lokalu zawarte na czas trwania stosunku pracy stają się 
umowami zawartymi na czas nieoznaczony. 
4. Osobie uprawnionej do lokalu zamiennego na podstawie ust. 1 lub 2, która nie 
otrzymała propozycji jego dostarczenia w okresie 12 miesięcy od dnia utraty tytułu 
prawnego do zajmowanego lokalu, przysługuje roszczenie o zawarcie umowy najmu 
tego lokalu na czas nieoznaczony. 
5. Do czasu dostarczenia lokalu zamiennego lub zawarcia umowy najmu, o której 
mowa w ust. 4, do osoby zajmującej lokal bez tytułu prawnego stosuje się 
odpowiednio przepis art. 18 ust. 3. 
Art. 34. Wydane i niewykonane przed dniem wejścia w życie ustawy 
prawomocne orzeczenia sądowe oraz ostateczne decyzje administracyjne w sprawach 
opróżnienia lokali podlegających przepisom ustawy, o której mowa w art. 31, są 
wykonywane przez organy gmin w trybie przepisów o postępowaniu egzekucyjnym 
w administracji. 
Art. 35. 1. Osobie, o której mowa w art. 14 ust. 4, przysługuje uprawnienie do 
najmu socjalnego lokalu, jeżeli przed dniem wejścia w życie ustawy została objęta 
orzeczeniem sądowym, chociażby nieprawomocnym, nakazującym opróżnienie 
lokalu, lub ostateczną decyzją administracyjną, o której mowa w art. 34, a orzeczenie 
to lub decyzja nie zostały wykonane przed dniem wejścia w życie ustawy. 
2. Na żądanie osoby, o której mowa w ust. 1, o uprawnieniu do najmu socjalnego 
lokalu orzeka sąd w sprawie przeciwko gminie właściwej ze względu na miejsce 
położenia lokalu podlegającego opróżnieniu. Roszczenie to wygasa, jeżeli nie będzie 
dochodzone w ciągu sześciu miesięcy od zawiadomienia uprawnionego przez 

©Kancelaria Sejmu 
 
s. 43/44 
 
2023-04-26 
 
komornika lub organ, o którym mowa w art. 34, o przysługującym uprawnieniu. 
Przepis art. 14 ust. 6 stosuje się odpowiednio. 
3. Postępowanie w sprawach, o których mowa w ust. 2, jest wolne od opłat 
sądowych. 
4. Jeżeli w toku postępowania egzekucyjnego okaże się, że obowiązkiem 
opróżnienia lokalu objęta jest osoba, o której mowa w art. 14 ust. 4, komornik albo 
organ, o którym mowa w art. 34: 
1) 
zawiadamia tę osobę, że może wystąpić z powództwem o ustalenie uprawnienia 
do najmu socjalnego lokalu w terminie, o którym mowa w ust. 2; 
2) 
zawiesza postępowanie egzekucyjne; 
3) 
o zawieszeniu postępowania egzekucyjnego zawiadamia prokuratora. 
5. W razie wytoczenia powództwa, o którym mowa w ust. 4 pkt 1, sąd nakazuje 
wstrzymanie wykonania opróżnienia lokalu do czasu zakończenia postępowania 
w sprawie o ustalenie uprawnienia do najmu socjalnego lokalu. 
6. Postępowanie egzekucyjne podejmuje się z urzędu, jeżeli w terminie sześciu 
miesięcy od jego zawieszenia komornikowi lub organowi, o którym mowa w art. 34, 
nie zostanie przedłożony nakaz sądu, o którym mowa w ust. 5. 
Art. 36. 1. Kaucja wpłacona przez najemcę przed dniem 12 listopada 1994 r., 
pomniejszona o ewentualne należności wynajmującego z tytułu najmu, podlega 
zwrotowi w ciągu miesiąca od dnia opróżnienia lokalu lub nabycia jego własności 
przez najemcę. 
2. Kaucja wpłacona przez najemcę w okresie obowiązywania ustawy, o której 
mowa w art. 39, podlega zwrotowi w zwaloryzowanej kwocie odpowiadającej 
przyjętemu przy jej wpłacaniu procentowi wartości odtworzeniowej lokalu 
obowiązującej w dniu jej zwrotu, w terminie określonym w ust. 1. Zwrócona kwota 
nie może być jednak niższa od kwoty kaucji wpłaconej przez najemcę. 
Art. 37. 1. Jeżeli najemca przed dniem 12 listopada 1994 r., za zgodą 
wynajmującego, dokonał w lokalu ulepszeń mających wpływ na wysokość czynszu 
regulowanego, wynajmujący może zwrócić najemcy wartość ulepszenia i podwyższyć 
odpowiednio czynsz; w razie niezwrócenia wartości ulepszenia najemca opłaca czynsz 
w wysokości nieuwzględniającej ulepszenia. 
2. Rozliczeń z tytułu ulepszeń dokonywanych przez najemcę w lokalu w okresie 
obowiązywania ustawy, o której mowa w art. 39, strony dokonują zgodnie z treścią 
zawartej w tej sprawie umowy. 

©Kancelaria Sejmu 
 
s. 44/44 
 
2023-04-26 
 
Art. 38. Ilekroć w innych ustawach jest mowa o przepisach ustawy o najmie 
lokali mieszkalnych i dodatkach mieszkaniowych, rozumie się przez to przepisy 
niniejszej ustawy. 
Art. 39. 1. Traci moc ustawa z dnia 2 lipca 1994 r. o najmie lokali mieszkalnych 
i dodatkach mieszkaniowych (Dz. U. z 1998 r. poz. 787, z późn. zm.9)), z wyjątkiem 
przepisów rozdziału 6. 
2. (pominięty) 
Art. 40. Ustawa wchodzi w życie z dniem ogłoszenia10), z wyjątkiem art. 18 
ust. 4 i art. 32, które wchodzą w życie z dniem 1 stycznia 2002 r. 
                                                           
9) Zmiany tekstu jednolitego wymienionej ustawy zostały ogłoszone w Dz. U. z 1998 r. poz. 1119, 
z 1999 r. poz. 1281, z 2000 r. poz. 46, 67, 946, 988, 1041 i 1317 oraz z 2001 r. poz. 27 i 386. 
10) Ustawa została ogłoszona w dniu 10 lipca 2001 r. 
