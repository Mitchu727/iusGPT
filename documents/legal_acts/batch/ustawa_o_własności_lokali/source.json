[{"id": "Art. 1.", "content": "Art. 1. 1. Ustawa okre\u015bla spos\u00f3b ustanawiania odr\u0119bnej w\u0142asno\u015bci samodzielnych lokali mieszkalnych, lokali o innym przeznaczeniu, prawa i obowi\u0105zki w\u0142a\u015bcicieli tych lokali oraz zarz\u0105d nieruchomo\u015bci\u0105 wsp\u00f3ln\u0105. 2. W zakresie nieuregulowanym ustaw\u0105 do w\u0142asno\u015bci lokali stosuje si\u0119 przepisy Kodeksu cywilnego."}, {"id": "Art. 1a.", "content": "Art. 1a. Ilekro\u0107 w ustawie jest mowa o w\u0142a\u015bcicielu lokalu, nale\u017cy przez to rozumie\u0107 tak\u017ce wsp\u00f3\u0142w\u0142a\u015bciciela lokalu w cz\u0119\u015bciach u\u0142amkowych, z wyj\u0105tkiem art. 16."}, {"id": "Art. 2.", "content": "Art. 2. 1. Samodzielny lokal mieszkalny, a tak\u017ce lokal o innym przeznaczeniu, zwane dalej \u201elokalami\u201d, mog\u0105 stanowi\u0107 odr\u0119bne nieruchomo\u015bci. 1a. Ustanowienie odr\u0119bnej w\u0142asno\u015bci samodzielnego lokalu nast\u0119puje zgodnie z ustaleniami miejscowego planu zagospodarowania przestrzennego albo tre\u015bci\u0105 decyzji o warunkach zabudowy i zagospodarowania terenu  [albo uchwa\u0142y o ustaleniu lokalizacji inwestycji mieszkaniowej] oraz zgodnie z pozwoleniem na budow\u0119 albo skutecznie dokonanym zg\u0142oszeniem, i zgodnie z pozwoleniem na u\u017cytkowanie albo skutecznie dokonanym zawiadomieniem o zako\u0144czeniu budowy. 1b. Przepisu ust. 1a nie stosuje si\u0119 do budynk\u00f3w istniej\u0105cych przed dniem 1 stycznia 1995 r. lub wybudowanych na podstawie pozwolenia na budow\u0119 wydanego przed t\u0105 dat\u0105. 1c. Odr\u0119bn\u0105 nieruchomo\u015b\u0107 w budynku mieszkalnym jednorodzinnym mog\u0105 stanowi\u0107 co najwy\u017cej dwa samodzielne lokale mieszkalne. Ograniczenie to nie ma Opracowano na podstawie: t.j. Dz. U. z 2021 r. poz. 1048, z 2023 r. poz. 1688. Zmiana w ust. 1a w art. 2 wejdzie w \u017cycie z dn. 1.01.2026 r. (Dz. U. z 2023 r. poz. 1688). zastosowania do budynk\u00f3w, kt\u00f3re zosta\u0142y wybudowane na podstawie pozwolenia na budow\u0119 wydanego przed dniem 11 lipca 2003 r. 2. Samodzielnym lokalem mieszkalnym, w rozumieniu ustawy, jest wydzielona trwa\u0142ymi \u015bcianami w obr\u0119bie budynku izba lub zesp\u00f3\u0142 izb przeznaczonych na sta\u0142y pobyt ludzi, kt\u00f3re wraz z pomieszczeniami pomocniczymi s\u0142u\u017c\u0105 zaspokajaniu ich potrzeb mieszkaniowych. Przepis ten stosuje si\u0119 odpowiednio r\u00f3wnie\u017c do samodzielnych lokali wykorzystywanych zgodnie z przeznaczeniem na cele inne ni\u017c mieszkalne. 3. Spe\u0142nienie wymaga\u0144, o kt\u00f3rych mowa w ust. 1a\u20132, stwierdza starosta w formie za\u015bwiadczenia. 4. Do lokalu mog\u0105 przynale\u017ce\u0107, jako jego cz\u0119\u015bci sk\u0142adowe, pomieszczenia, cho\u0107by nawet do niego bezpo\u015brednio nie przylega\u0142y lub by\u0142y po\u0142o\u017cone w granicach nieruchomo\u015bci gruntowej poza budynkiem, w kt\u00f3rym wyodr\u0119bniono dany lokal, a w szczeg\u00f3lno\u015bci: piwnica, strych, kom\u00f3rka, gara\u017c, zwane dalej \u201epomieszczeniami przynale\u017cnymi\u201d. 5. Lokale wraz z pomieszczeniami do nich przynale\u017cnymi zaznacza si\u0119 na rzucie odpowiednich kondygnacji budynku, a w razie po\u0142o\u017cenia pomieszcze\u0144 przynale\u017cnych poza budynkiem mieszkalnym \u2013 tak\u017ce na wyrysie z operatu ewidencyjnego; dokumenty te stanowi\u0105 za\u0142\u0105cznik do aktu ustanawiaj\u0105cego odr\u0119bn\u0105 w\u0142asno\u015b\u0107 lokalu. 6. W razie braku dokumentacji technicznej budynku, zaznacze\u0144, o kt\u00f3rych mowa w ust. 5, dokonuje si\u0119, zgodnie z wymogami przepis\u00f3w prawa budowlanego, na koszt dotychczasowego w\u0142a\u015bciciela nieruchomo\u015bci, o ile strony umowy o ustanowienie odr\u0119bnej w\u0142asno\u015bci lokalu nie postanowi\u0142y inaczej."}, {"id": "Art. 3.", "content": "Art. 3. 1. W razie wyodr\u0119bnienia w\u0142asno\u015bci lokali w\u0142a\u015bcicielowi lokalu przys\u0142uguje udzia\u0142 w nieruchomo\u015bci wsp\u00f3lnej jako prawo zwi\u0105zane z w\u0142asno\u015bci\u0105 lokali. Nie mo\u017cna \u017c\u0105da\u0107 zniesienia wsp\u00f3\u0142w\u0142asno\u015bci nieruchomo\u015bci wsp\u00f3lnej, dop\u00f3ki trwa odr\u0119bna w\u0142asno\u015b\u0107 lokali. 2. Nieruchomo\u015b\u0107 wsp\u00f3ln\u0105 stanowi grunt oraz cz\u0119\u015bci budynku i urz\u0105dzenia, kt\u00f3re nie s\u0142u\u017c\u0105 wy\u0142\u0105cznie do u\u017cytku w\u0142a\u015bcicieli lokali. 3. Udzia\u0142 w\u0142a\u015bciciela lokalu wyodr\u0119bnionego w nieruchomo\u015bci wsp\u00f3lnej odpowiada stosunkowi powierzchni u\u017cytkowej lokalu wraz z powierzchni\u0105 pomieszcze\u0144 przynale\u017cnych do \u0142\u0105cznej powierzchni u\u017cytkowej wszystkich lokali wraz z pomieszczeniami do nich przynale\u017cnymi. Udzia\u0142 w\u0142a\u015bciciela samodzielnych lokali niewyodr\u0119bnionych w nieruchomo\u015bci wsp\u00f3lnej odpowiada stosunkowi powierzchni u\u017cytkowej tych lokali wraz z powierzchni\u0105 pomieszcze\u0144 przynale\u017cnych do \u0142\u0105cznej powierzchni u\u017cytkowej wszystkich lokali wraz z pomieszczeniami do nich przynale\u017cnymi. 3a. Na potrzeby stosowania ustawy przyjmuje si\u0119, \u017ce udzia\u0142 w nieruchomo\u015bci wsp\u00f3lnej wsp\u00f3\u0142w\u0142a\u015bciciela lokalu w cz\u0119\u015bciach u\u0142amkowych odpowiada iloczynowi wielko\u015bci jego udzia\u0142u we wsp\u00f3\u0142w\u0142asno\u015bci lokalu i wielko\u015bci udzia\u0142u we wsp\u00f3\u0142w\u0142asno\u015bci nieruchomo\u015bci wsp\u00f3lnej przypadaj\u0105cej na ten lokal. 4. Do wyznaczenia stosunku, o kt\u00f3rym mowa w ust. 3, niezb\u0119dne jest okre\u015blenie, oddzielnie dla ka\u017cdego samodzielnego lokalu, jego powierzchni u\u017cytkowej wraz z powierzchni\u0105 pomieszcze\u0144 do niego przynale\u017cnych. 5. Je\u017celi nieruchomo\u015b\u0107, z kt\u00f3rej wyodr\u0119bnia si\u0119 w\u0142asno\u015b\u0107 lokali, stanowi grunt zabudowany kilkoma budynkami, udzia\u0142 w\u0142a\u015bciciela lokalu wyodr\u0119bnionego w nieruchomo\u015bci wsp\u00f3lnej odpowiada stosunkowi powierzchni u\u017cytkowej lokalu wraz z powierzchni\u0105 pomieszcze\u0144 przynale\u017cnych do \u0142\u0105cznej powierzchni u\u017cytkowej wszystkich lokali wraz z pomieszczeniami do nich przynale\u017cnymi. 6. W wypadku gdy na podstawie jednej czynno\u015bci prawnej dokonanej przez w\u0142a\u015bciciela lub przez wszystkich wsp\u00f3\u0142w\u0142a\u015bcicieli nieruchomo\u015bci nast\u0119puje wyodr\u0119bnienie wszystkich lokali, wysoko\u015b\u0107 udzia\u0142\u00f3w, o kt\u00f3rych mowa w ust. 1, okre\u015blaj\u0105 odpowiednio w umowie w\u0142a\u015bciciel lub wsp\u00f3\u0142w\u0142a\u015bciciele. 7. W budynkach, w kt\u00f3rych nast\u0105pi\u0142o wyodr\u0119bnienie w\u0142asno\u015bci co najmniej jednego lokalu i ustalenie wysoko\u015bci udzia\u0142\u00f3w w nieruchomo\u015bci wsp\u00f3lnej bez uwzgl\u0119dnienia powierzchni pomieszcze\u0144 przynale\u017cnych lub w spos\u00f3b inny ni\u017c okre\u015b-lony w ust. 3, a przy wyodr\u0119bnianiu kolejnych lokali ustalano wysoko\u015b\u0107 udzia\u0142\u00f3w w nieruchomo\u015bci wsp\u00f3lnej w taki sam spos\u00f3b, do czasu wyodr\u0119bnienia ostatniego lokalu stosuje si\u0119 zasady obliczania udzia\u0142u w nieruchomo\u015bci wsp\u00f3lnej takie, jak przy wyodr\u0119bnieniu pierwszego lokalu. Przepisu zdania poprzedzaj\u0105cego nie stosuje si\u0119, je\u017celi wszyscy w\u0142a\u015bciciele lokali wyodr\u0119bnionych i dotychczasowy w\u0142a\u015bciciel nieruchomo\u015bci dokonaj\u0105 w umowie nowego ustalenia wysoko\u015bci udzia\u0142\u00f3w w nieruchomo\u015bci wsp\u00f3lnej."}, {"id": "Art. 3a.", "content": "Art. 3a. 1. Przy oddawaniu w u\u017cytkowanie wieczyste u\u0142amkowej cz\u0119\u015bci gruntu, jako prawa zwi\u0105zanego z odr\u0119bn\u0105 w\u0142asno\u015bci\u0105 lokali, stosuje si\u0119 nast\u0119puj\u0105ce zasady: 1) nie oddaje si\u0119 gruntu we wsp\u00f3\u0142u\u017cytkowanie wieczyste, je\u017celi stanowi on przedmiot wsp\u00f3\u0142w\u0142asno\u015bci zwi\u0105zanej z w\u0142asno\u015bci\u0105 uprzednio wyodr\u0119bnionych lokali; 2) nie sprzedaje si\u0119 udzia\u0142u we wsp\u00f3\u0142w\u0142asno\u015bci gruntu, je\u017celi grunt ten stanowi przedmiot wsp\u00f3\u0142u\u017cytkowania wieczystego zwi\u0105zanego z w\u0142asno\u015bci\u0105 uprzednio wyodr\u0119bnionych lokali; 3) ustala si\u0119 jeden termin trwania prawa u\u017cytkowania wieczystego w odniesieniu do wszystkich udzia\u0142\u00f3w we wsp\u00f3\u0142u\u017cytkowaniu wieczystym, niezale\u017cnie od daty wyodr\u0119bnienia lokalu, z kt\u00f3rym jest zwi\u0105zany udzia\u0142 w tym prawie. 2.  Je\u017celi przy ustanowieniu odr\u0119bnej w\u0142asno\u015bci lokali ustanowiono r\u00f3\u017cne terminy trwania prawa wsp\u00f3\u0142u\u017cytkowania wieczystego przynale\u017cnej do tych lokali dzia\u0142ki budowlanej, w\u0142a\u015bciciele wyodr\u0119bnionych lokali mog\u0105 \u017c\u0105da\u0107 zmiany termin\u00f3w przez przyj\u0119cie jednego terminu dla wszystkich udzia\u0142\u00f3w we wsp\u00f3\u0142u\u017cytkowaniu wieczystym tej dzia\u0142ki. Z \u017c\u0105daniem takim mo\u017ce wyst\u0105pi\u0107 tak\u017ce w\u0142a\u015bciwy organ. Termin ten ustanawia si\u0119 stosownie do najdalszego terminu ustalonego dla pozo-sta\u0142ych udzia\u0142\u00f3w."}, {"id": "Art. 4.", "content": "Art. 4. 1. Dotychczasowemu w\u0142a\u015bcicielowi nieruchomo\u015bci przys\u0142uguj\u0105 co do niewyodr\u0119bnionych lokali oraz co do nieruchomo\u015bci wsp\u00f3lnej takie same uprawnienia, jakie przys\u0142uguj\u0105 w\u0142a\u015bcicielom lokali wyodr\u0119bnionych; odnosi si\u0119 to tak\u017ce do jego obowi\u0105zk\u00f3w. 2. Je\u017celi do wyodr\u0119bniania w\u0142asno\u015bci lokali dochodzi sukcesywnie, w\u0142a\u015bciciele lokali ju\u017c wyodr\u0119bnionych nie s\u0105 stronami um\u00f3w o wyodr\u0119bnieniu dalszych lokali. 3. Je\u017celi budynek zosta\u0142 wzniesiony na gruncie oddanym w u\u017cytkowanie wieczyste, przedmiotem wsp\u00f3lno\u015bci jest to prawo, a dalsze przepisy o w\u0142asno\u015bci lub wsp\u00f3\u0142w\u0142asno\u015bci gruntu stosuje si\u0119 odpowiednio do prawa u\u017cytkowania wieczystego."}, {"id": "Art. 5.", "content": "Art. 5. 1. Je\u017celi powierzchnia nieruchomo\u015bci gruntowej zabudowanej budynkiem, w kt\u00f3rym wyodr\u0119bniono w\u0142asno\u015b\u0107 lokali, jest wi\u0119ksza ni\u017c powierzchnia dzia\u0142ki budowlanej, w rozumieniu przepis\u00f3w o gospodarce nieruchomo\u015bciami, niezb\u0119dnej do korzystania z niego, wsp\u00f3\u0142w\u0142a\u015bciciele mog\u0105 dokona\u0107 podzia\u0142u tej nieruchomo\u015bci. 2. Je\u017celi na nieruchomo\u015bci gruntowej jest po\u0142o\u017cony wi\u0119cej ni\u017c jeden budynek, a przynajmniej w jednym z nich wyodr\u0119bniono w\u0142asno\u015b\u0107 lokalu, wsp\u00f3\u0142w\u0142a\u015bciciele mog\u0105 dokona\u0107 podzia\u0142u tej nieruchomo\u015bci polegaj\u0105cego na wydzieleniu z do-tychczasowej nieruchomo\u015bci dw\u00f3ch lub wi\u0119cej dzia\u0142ek budowlanych. 3. Przy dokonywaniu podzia\u0142u, o kt\u00f3rym mowa w ust. 1 i 2, stosuje si\u0119 przepisy o gospodarce nieruchomo\u015bciami."}, {"id": "Art. 6.", "content": "Art. 6. Og\u00f3\u0142 w\u0142a\u015bcicieli, kt\u00f3rych lokale wchodz\u0105 w sk\u0142ad okre\u015blonej nieruchomo\u015bci, tworzy wsp\u00f3lnot\u0119 mieszkaniow\u0105. Wsp\u00f3lnota mieszkaniowa mo\u017ce nabywa\u0107 prawa i zaci\u0105ga\u0107 zobowi\u0105zania, pozywa\u0107 i by\u0107 pozwana."}, {"id": "Art. 7.", "content": "Art. 7. 1. Odr\u0119bn\u0105 w\u0142asno\u015b\u0107 lokalu mo\u017cna ustanowi\u0107 w drodze umowy, a tak\u017ce jednostronnej czynno\u015bci prawnej w\u0142a\u015bciciela nieruchomo\u015bci albo orzeczenia s\u0105du znosz\u0105cego wsp\u00f3\u0142w\u0142asno\u015b\u0107. 2. Umowa o ustanowieniu odr\u0119bnej w\u0142asno\u015bci lokalu powinna by\u0107 dokonana w formie aktu notarialnego; do powstania tej w\u0142asno\u015bci niezb\u0119dny jest wpis do ksi\u0119gi wieczystej. 3. W razie ustanowienia odr\u0119bnej w\u0142asno\u015bci lokalu bez za\u015bwiadczenia, o kt\u00f3rym mowa w art. 2 ust. 3, pow\u00f3dztwo o stwierdzenie niewa\u017cno\u015bci takiego ustanowienia mo\u017ce wnie\u015b\u0107 r\u00f3wnie\u017c w\u0142a\u015bciwy z uwagi na po\u0142o\u017cenie nieruchomo\u015bci w\u00f3jt, burmistrz albo prezydent miasta, starosta."}, {"id": "Art. 8.", "content": "Art. 8. 1. Umowa o ustanowieniu odr\u0119bnej w\u0142asno\u015bci lokalu powinna okre\u015bla\u0107 w szczeg\u00f3lno\u015bci: 1) rodzaj, po\u0142o\u017cenie i powierzchni\u0119 lokalu oraz pomieszcze\u0144 do niego przynale\u017cnych; 2) wielko\u015b\u0107 udzia\u0142\u00f3w przypadaj\u0105cych w\u0142a\u015bcicielom poszczeg\u00f3lnych lokali w nieruchomo\u015bci wsp\u00f3lnej. 2. Wsp\u00f3\u0142w\u0142a\u015bciciele mog\u0105 w umowie okre\u015bli\u0107 tak\u017ce spos\u00f3b zarz\u0105du nieruchomo\u015bci\u0105 wsp\u00f3ln\u0105. 3. Umowa o ustanowieniu odr\u0119bnej w\u0142asno\u015bci lokalu mo\u017ce by\u0107 zawarta albo przez wsp\u00f3\u0142w\u0142a\u015bcicieli nieruchomo\u015bci, albo przez w\u0142a\u015bciciela nieruchomo\u015bci i nabywc\u0119 lokalu."}, {"id": "Art. 9.", "content": "Art. 9. 1. Odr\u0119bna w\u0142asno\u015b\u0107 lokalu mo\u017ce powsta\u0107 tak\u017ce w wykonaniu umowy zobowi\u0105zuj\u0105cej w\u0142a\u015bciciela gruntu do wybudowania na tym gruncie domu oraz do ustanowienia \u2013 po zako\u0144czeniu budowy \u2013 odr\u0119bnej w\u0142asno\u015bci lokali i przeniesienia tego prawa na drug\u0105 stron\u0119 umowy lub na inn\u0105 wskazan\u0105 w umowie osob\u0119. 2. Do wa\u017cno\u015bci umowy, o kt\u00f3rej mowa w ust. 1, niezb\u0119dne jest, aby strona podejmuj\u0105ca si\u0119 budowy by\u0142a w\u0142a\u015bcicielem gruntu, na kt\u00f3rym dom ma by\u0107 wzniesiony, oraz aby uzyska\u0142a pozwolenie na budow\u0119, a roszczenie o ustanowienie odr\u0119bnej w\u0142asno\u015bci lokalu i o przeniesienie tego prawa zosta\u0142o ujawnione w ksi\u0119dze wieczystej. 3. W wypadku wykonywania umowy w spos\u00f3b wadliwy albo sprzeczny z umow\u0105, na wniosek ka\u017cdego nabywcy, s\u0105d mo\u017ce powierzy\u0107, w trybie post\u0119powania nieprocesowego, dalsze wykonywanie umowy innemu wykonawcy na koszt i niebezpiecze\u0144stwo w\u0142a\u015bciciela gruntu."}, {"id": "Art. 10.", "content": "Art. 10. W\u0142a\u015bciciel nieruchomo\u015bci mo\u017ce ustanawia\u0107 odr\u0119bn\u0105 w\u0142asno\u015b\u0107 lokali dla siebie, na mocy jednostronnej czynno\u015bci prawnej. W takim wypadku stosuje si\u0119 odpowiednio przepisy o ustanowieniu odr\u0119bnej w\u0142asno\u015bci w drodze umowy."}, {"id": "Art. 11.", "content": "Art. 11. 1. Przepisy o ustanowieniu odr\u0119bnej w\u0142asno\u015bci lokali w drodze umowy stosuje si\u0119 r\u00f3wnie\u017c odpowiednio do wyodr\u0119bnienia w\u0142asno\u015bci lokalu z mocy orzeczenia s\u0105du znosz\u0105cego wsp\u00f3\u0142w\u0142asno\u015b\u0107 nieruchomo\u015bci. 2. Je\u017celi uczynienie zado\u015b\u0107 przes\u0142ance samodzielno\u015bci lokali wymaga wykonania rob\u00f3t adaptacyjnych, s\u0105d mo\u017ce w postanowieniu wst\u0119pnym, uznaj\u0105cym \u017c\u0105danie ustanowienia odr\u0119bnej w\u0142asno\u015bci lokali w zasadzie za usprawiedliwione, upowa\u017cni\u0107 zainteresowanego uczestnika post\u0119powania do ich wykonania \u2013 tymczasowo na jego koszt. W razie przeszk\u00f3d stawianych przez innych uczestnik\u00f3w, s\u0105d \u2013 w postanowieniu wst\u0119pnym lub w postanowieniu oddzielnym \u2013 mo\u017ce wyda\u0107 stosowne nakazy lub zakazy. 3. Je\u017celi wydzielenie lokalu by\u0142oby sprzeczne z art. 2 ust. 1a\u20132, s\u0105d, znosz\u0105c wsp\u00f3\u0142w\u0142asno\u015b\u0107 nieruchomo\u015bci, nie orzeka o jej podziale przez wydzielenie lokalu, a ustala udzia\u0142y wsp\u00f3\u0142w\u0142a\u015bcicieli w nieruchomo\u015bci."}, {"id": "Art. 12.", "content": "Art. 12. 1. W\u0142a\u015bciciel lokalu ma prawo do wsp\u00f3\u0142korzystania z nieruchomo\u015bci wsp\u00f3lnej zgodnie z jej przeznaczeniem. 2. Po\u017cytki i inne przychody z nieruchomo\u015bci wsp\u00f3lnej s\u0142u\u017c\u0105 pokrywaniu wydatk\u00f3w zwi\u0105zanych z jej utrzymaniem, a w cz\u0119\u015bci przekraczaj\u0105cej te potrzeby przypadaj\u0105 w\u0142a\u015bcicielom lokali w stosunku do ich udzia\u0142\u00f3w. W takim samym stosunku w\u0142a\u015bciciele lokali ponosz\u0105 wydatki i ci\u0119\u017cary zwi\u0105zane z utrzymaniem nieruchomo\u015bci wsp\u00f3lnej w cz\u0119\u015bci nieznajduj\u0105cej pokrycia w po\u017cytkach i innych przychodach. 3. Uchwa\u0142a w\u0142a\u015bcicieli lokali mo\u017ce ustali\u0107 zwi\u0119kszenie obci\u0105\u017cenia z tego tytu\u0142u w\u0142a\u015bcicieli lokali u\u017cytkowych, je\u017celi uzasadnia to spos\u00f3b korzystania z tych lokali."}, {"id": "Art. 13.", "content": "Art. 13. 1. W\u0142a\u015bciciel ponosi wydatki zwi\u0105zane z utrzymaniem jego lokalu, jest obowi\u0105zany utrzymywa\u0107 sw\u00f3j lokal w nale\u017cytym stanie, przestrzega\u0107 porz\u0105dku domowego, uczestniczy\u0107 w kosztach zarz\u0105du zwi\u0105zanych z utrzymaniem nie-ruchomo\u015bci wsp\u00f3lnej, korzysta\u0107 z niej w spos\u00f3b nieutrudniaj\u0105cy korzystania przez innych wsp\u00f3\u0142w\u0142a\u015bcicieli oraz wsp\u00f3\u0142dzia\u0142a\u0107 z nimi w ochronie wsp\u00f3lnego dobra. 2. Na \u017c\u0105danie zarz\u0105du w\u0142a\u015bciciel lokalu jest obowi\u0105zany zezwala\u0107 na wst\u0119p do lokalu, ilekro\u0107 jest to niezb\u0119dne do przeprowadzenia konserwacji, remontu albo usuni\u0119cia awarii w nieruchomo\u015bci wsp\u00f3lnej, a tak\u017ce w celu wyposa\u017cenia budynku, jego cz\u0119\u015bci lub innych lokali w dodatkowe instalacje."}, {"id": "Art. 14.", "content": "Art. 14. Na koszty zarz\u0105du nieruchomo\u015bci\u0105 wsp\u00f3ln\u0105 sk\u0142adaj\u0105 si\u0119 w szczeg\u00f3lno\u015bci: 1) wydatki na remonty i bie\u017c\u0105c\u0105 konserwacj\u0119; 2) op\u0142aty za dostaw\u0119 energii elektrycznej i cieplnej, gazu i wody, w cz\u0119\u015bci dotycz\u0105cej nieruchomo\u015bci wsp\u00f3lnej, oraz op\u0142aty za anten\u0119 zbiorcz\u0105 i wind\u0119; 3) ubezpieczenia, podatki i inne op\u0142aty publicznoprawne, chyba \u017ce s\u0105 pokrywane bezpo\u015brednio przez w\u0142a\u015bcicieli poszczeg\u00f3lnych lokali; 4) wydatki na utrzymanie porz\u0105dku i czysto\u015bci; 5) wynagrodzenie cz\u0142onk\u00f3w zarz\u0105du lub zarz\u0105dcy."}, {"id": "Art. 15.", "content": "Art. 15. 1. Na pokrycie koszt\u00f3w zarz\u0105du w\u0142a\u015bciciele lokali uiszczaj\u0105 zaliczki w formie bie\u017c\u0105cych op\u0142at, p\u0142atne z g\u00f3ry do dnia 10 ka\u017cdego miesi\u0105ca. 2. (uchylony)"}, {"id": "Art. 16.", "content": "Art. 16. 1. Je\u017celi w\u0142a\u015bciciel lokalu zalega d\u0142ugotrwale z zap\u0142at\u0105 nale\u017cnych od niego op\u0142at lub wykracza w spos\u00f3b ra\u017c\u0105cy lub uporczywy przeciwko obowi\u0105zuj\u0105cemu porz\u0105dkowi domowemu albo przez swoje niew\u0142a\u015bciwe zachowanie czyni korzystanie z innych lokali lub nieruchomo\u015bci wsp\u00f3lnej uci\u0105\u017cliwym, wsp\u00f3lnota mieszkaniowa mo\u017ce w trybie procesu \u017c\u0105da\u0107 sprzeda\u017cy lokalu w drodze licytacji na podstawie przepis\u00f3w Kodeksu post\u0119powania cywilnego o egzekucji z nieruchomo\u015bci. 2. W\u0142a\u015bcicielowi, kt\u00f3rego lokal zosta\u0142 sprzedany, nie przys\u0142uguje prawo do lokalu zamiennego."}, {"id": "Art. 17.", "content": "Art. 17. Za zobowi\u0105zania dotycz\u0105ce nieruchomo\u015bci wsp\u00f3lnej odpowiada wsp\u00f3lnota mieszkaniowa bez ogranicze\u0144, a ka\u017cdy w\u0142a\u015bciciel lokalu \u2013 w cz\u0119\u015bci odpowiadaj\u0105cej jego udzia\u0142owi w tej nieruchomo\u015bci."}, {"id": "Art. 18.", "content": "Art. 18. 1. W\u0142a\u015bciciele lokali mog\u0105 w umowie o ustanowieniu odr\u0119bnej w\u0142asno\u015bci lokali albo w umowie zawartej p\u00f3\u017aniej w formie aktu notarialnego okre\u015bli\u0107 spos\u00f3b zarz\u0105du nieruchomo\u015bci\u0105 wsp\u00f3ln\u0105, a w szczeg\u00f3lno\u015bci mog\u0105 powierzy\u0107 zarz\u0105d osobie fizycznej albo prawnej. 2. W razie sukcesywnego wyodr\u0119bniania lokali przyj\u0119ty przez dotychczasowych wsp\u00f3\u0142w\u0142a\u015bcicieli spos\u00f3b zarz\u0105du nieruchomo\u015bci\u0105 wsp\u00f3ln\u0105 odnosi skutek tak\u017ce do ka\u017cdego kolejnego nabywcy lokalu. 2a. Zmiana ustalonego w trybie ust. 1 sposobu zarz\u0105du nieruchomo\u015bci\u0105 wsp\u00f3ln\u0105 mo\u017ce nast\u0105pi\u0107 na podstawie uchwa\u0142y w\u0142a\u015bcicieli lokali zaprotoko\u0142owanej przez notariusza. Uchwa\u0142a ta stanowi podstaw\u0119 wpisu do ksi\u0119gi wieczystej. 3. Je\u017celi sposobu zarz\u0105du nie okre\u015blono w umowie, o kt\u00f3rej mowa w ust. 1, lub w uchwale zaprotoko\u0142owanej przez notariusza, obowi\u0105zuj\u0105 zasady okre\u015blone w niniejszym rozdziale."}, {"id": "Art. 19.", "content": "Art. 19. Je\u017celi liczba lokali wyodr\u0119bnionych i lokali niewyodr\u0119bnionych, nale\u017c\u0105cych nadal do dotychczasowego w\u0142a\u015bciciela, nie jest wi\u0119ksza ni\u017c trzy, do zarz\u0105du nieruchomo\u015bci\u0105 wsp\u00f3ln\u0105 maj\u0105 odpowiednie zastosowanie przepisy Kodeksu cywilnego i Kodeksu post\u0119powania cywilnego o wsp\u00f3\u0142w\u0142asno\u015bci."}, {"id": "Art. 20.", "content": "Art. 20. 1. Je\u017celi liczba lokali wyodr\u0119bnionych i lokali niewyodr\u0119bnionych jest wi\u0119ksza ni\u017c trzy, w\u0142a\u015bciciele lokali s\u0105 obowi\u0105zani podj\u0105\u0107 uchwa\u0142\u0119 o wyborze jednoosobowego lub kilkuosobowego zarz\u0105du. Cz\u0142onkiem zarz\u0105du mo\u017ce by\u0107 wy\u0142\u0105cznie osoba fizyczna. 2. Zarz\u0105d lub poszczeg\u00f3lni jego cz\u0142onkowie mog\u0105 by\u0107 w ka\u017cdej chwili na mocy uchwa\u0142y w\u0142a\u015bcicieli lokali zawieszeni w czynno\u015bciach lub odwo\u0142ani."}, {"id": "Art. 21.", "content": "Art. 21. 1. Zarz\u0105d kieruje sprawami wsp\u00f3lnoty mieszkaniowej i reprezentuje j\u0105 na zewn\u0105trz oraz w stosunkach mi\u0119dzy wsp\u00f3lnot\u0105 a poszczeg\u00f3lnymi w\u0142a\u015bcicielami lokali. 2. Gdy zarz\u0105d jest kilkuosobowy, o\u015bwiadczenia woli za wsp\u00f3lnot\u0119 mieszkaniow\u0105 sk\u0142adaj\u0105 przynajmniej dwaj jego cz\u0142onkowie. 3. Zarz\u0105d na podstawie pe\u0142nomocnictwa, o kt\u00f3rym mowa w art. 22 ust. 2, sk\u0142ada o\u015bwiadczenia w celu wykonania uchwa\u0142 w sprawach, o kt\u00f3rych mowa w art. 22 ust. 3 pkt 5, 5a i 6, ze skutkiem w stosunku do w\u0142a\u015bcicieli wszystkich lokali. 4. (uchylony) 5. (uchylony)"}, {"id": "Art. 22.", "content": "Art. 22. 1. Czynno\u015bci zwyk\u0142ego zarz\u0105du podejmuje zarz\u0105d samodzielnie. 2. Do podj\u0119cia przez zarz\u0105d czynno\u015bci przekraczaj\u0105cej zakres zwyk\u0142ego zarz\u0105du potrzebna jest uchwa\u0142a w\u0142a\u015bcicieli lokali wyra\u017caj\u0105ca zgod\u0119 na dokonanie tej czynno\u015bci oraz udzielaj\u0105ca zarz\u0105dowi pe\u0142nomocnictwa do zawierania um\u00f3w stanowi\u0105cych czynno\u015bci przekraczaj\u0105ce zakres zwyk\u0142ego zarz\u0105du w formie prawem przewidzianej. 3. Czynno\u015bciami przekraczaj\u0105cymi zakres zwyk\u0142ego zarz\u0105du s\u0105 w szczeg\u00f3lno\u015bci: 1) ustalenie wynagrodzenia zarz\u0105du lub zarz\u0105dcy nieruchomo\u015bci wsp\u00f3lnej; 2) przyj\u0119cie rocznego planu gospodarczego; 3) ustalenie wysoko\u015bci op\u0142at na pokrycie koszt\u00f3w zarz\u0105du; 4) zmiana przeznaczenia cz\u0119\u015bci nieruchomo\u015bci wsp\u00f3lnej; 5) udzielenie zgody na nadbudow\u0119 lub przebudow\u0119 nieruchomo\u015bci wsp\u00f3lnej, na ustanowienie odr\u0119bnej w\u0142asno\u015bci lokalu powsta\u0142ego w nast\u0119pstwie nadbudowy lub przebudowy i rozporz\u0105dzenie tym lokalem oraz na zmian\u0119 wysoko\u015bci udzia\u0142\u00f3w w nast\u0119pstwie powstania odr\u0119bnej w\u0142asno\u015bci lokalu nadbudowanego lub przebudowanego; 5a) udzielenie zgody na zmian\u0119 wysoko\u015bci udzia\u0142\u00f3w we wsp\u00f3\u0142w\u0142asno\u015bci nieruchomo\u015bci wsp\u00f3lnej; 6) dokonanie podzia\u0142u nieruchomo\u015bci wsp\u00f3lnej; 6a) nabycie nieruchomo\u015bci; 7) wytoczenie pow\u00f3dztwa, o kt\u00f3rym mowa w art. 16; 8) ustalenie, w wypadkach nieuregulowanych przepisami, cz\u0119\u015bci koszt\u00f3w zwi\u0105zanych z eksploatacj\u0105 urz\u0105dze\u0144 lub cz\u0119\u015bci budynku s\u0142u\u017c\u0105cych zar\u00f3wno do u\u017cytku poszczeg\u00f3lnych w\u0142a\u015bcicieli lokali, jak i do wsp\u00f3lnego u\u017cytku w\u0142a\u015bcicieli co najmniej dw\u00f3ch lokali, kt\u00f3re zaliczane b\u0119d\u0105 do koszt\u00f3w zarz\u0105du nieruchomo\u015bci\u0105 wsp\u00f3ln\u0105; 9) udzielenie zgody na podzia\u0142 nieruchomo\u015bci gruntowej zabudowanej wi\u0119cej ni\u017c jednym budynkiem mieszkalnym i zwi\u0105zane z tym zmiany udzia\u0142\u00f3w w nieruchomo\u015bci wsp\u00f3lnej oraz ustalenie wysoko\u015bci udzia\u0142\u00f3w w nowo powsta\u0142ych, odr\u0119bnych nieruchomo\u015bciach wsp\u00f3lnych; 10) okre\u015blenie zakresu i sposobu prowadzenia przez zarz\u0105d lub zarz\u0105dc\u0119, kt\u00f3remu zarz\u0105d nieruchomo\u015bci\u0105 wsp\u00f3ln\u0105 powierzono w spos\u00f3b okre\u015blony w art. 18 ust. 1, ewidencji pozaksi\u0119gowej koszt\u00f3w zarz\u0105du nieruchomo\u015bci\u0105 wsp\u00f3ln\u0105, zaliczek uiszczanych na pokrycie tych koszt\u00f3w, a tak\u017ce rozlicze\u0144 z innych tytu\u0142\u00f3w na rzecz nieruchomo\u015bci wsp\u00f3lnej. 4. Po\u0142\u0105czenie dw\u00f3ch lokali stanowi\u0105cych odr\u0119bne nieruchomo\u015bci w jedn\u0105 nieruchomo\u015b\u0107 lub podzia\u0142 lokalu wymaga zgody w\u0142a\u015bcicieli lokali wyra\u017conej w uchwale. W razie odmowy zainteresowany w\u0142a\u015bciciel lokalu mo\u017ce \u017c\u0105da\u0107 rozstrzyg-ni\u0119cia przez s\u0105d."}, {"id": "Art. 23.", "content": "Art. 23. 1. Uchwa\u0142y w\u0142a\u015bcicieli lokali s\u0105 podejmowane b\u0105d\u017a na zebraniu, b\u0105d\u017a w drodze indywidualnego zbierania g\u0142os\u00f3w przez zarz\u0105d; uchwa\u0142a mo\u017ce by\u0107 wynikiem g\u0142os\u00f3w oddanych cz\u0119\u015bciowo na zebraniu, cz\u0119\u015bciowo w drodze indywidualnego ich zbierania. 2. Uchwa\u0142y zapadaj\u0105 wi\u0119kszo\u015bci\u0105 g\u0142os\u00f3w w\u0142a\u015bcicieli lokali, liczon\u0105 wed\u0142ug wielko\u015bci udzia\u0142\u00f3w, chyba \u017ce w umowie lub w uchwale podj\u0119tej w tym trybie postanowiono, \u017ce w okre\u015blonej sprawie na ka\u017cdego w\u0142a\u015bciciela przypada jeden g\u0142os. 2a. Je\u017celi suma udzia\u0142\u00f3w w nieruchomo\u015bci wsp\u00f3lnej nie jest r\u00f3wna 1 albo wi\u0119kszo\u015b\u0107 udzia\u0142\u00f3w nale\u017cy do jednego w\u0142a\u015bciciela b\u0105d\u017a gdy obydwa te warunki spe\u0142nione s\u0105 \u0142\u0105cznie, g\u0142osowanie wed\u0142ug zasady, \u017ce na ka\u017cdego w\u0142a\u015bciciela przypada jeden g\u0142os, wprowadza si\u0119 na ka\u017cde \u017c\u0105danie w\u0142a\u015bcicieli lokali posiadaj\u0105cych \u0142\u0105cznie co najmniej 1/5 udzia\u0142\u00f3w w nieruchomo\u015bci wsp\u00f3lnej. 2b. Je\u017celi lokal jest przedmiotem wsp\u00f3\u0142w\u0142asno\u015bci w cz\u0119\u015bciach u\u0142amkowych, wsp\u00f3\u0142w\u0142a\u015bciciele celem oddania g\u0142osu przypadaj\u0105cego na ich lokal w g\u0142osowaniu prowadzonym wed\u0142ug zasady, \u017ce na ka\u017cdego w\u0142a\u015bciciela przypada jeden g\u0142os, obowi\u0105zani s\u0105 ustanowi\u0107 w formie pisemnej pe\u0142nomocnika. Ustanowienia pe\u0142nomocnika wsp\u00f3\u0142w\u0142a\u015bciciele lokalu dokonuj\u0105 wi\u0119kszo\u015bci\u0105 g\u0142os\u00f3w liczon\u0105 wed\u0142ug wielko\u015bci udzia\u0142\u00f3w we wsp\u00f3\u0142w\u0142asno\u015bci lokalu. 3. O tre\u015bci uchwa\u0142y, kt\u00f3ra zosta\u0142a podj\u0119ta z udzia\u0142em g\u0142os\u00f3w zebranych indywidualnie, ka\u017cdy w\u0142a\u015bciciel lokalu powinien zosta\u0107 powiadomiony na pi\u015bmie."}, {"id": "Art. 24.", "content": "Art. 24. W razie braku zgody wymaganej wi\u0119kszo\u015bci w\u0142a\u015bcicieli lokali zarz\u0105d lub zarz\u0105dca, kt\u00f3remu zarz\u0105d nieruchomo\u015bci\u0105 wsp\u00f3ln\u0105 powierzono w spos\u00f3b okre\u015blony w art. 18 ust. 1, mo\u017ce \u017c\u0105da\u0107 rozstrzygni\u0119cia przez s\u0105d, kt\u00f3ry orzeknie maj\u0105c na wzgl\u0119dzie cel zamierzonej czynno\u015bci oraz interesy wszystkich w\u0142a\u015bcicieli. Spraw\u0119 s\u0105d rozpoznaje w post\u0119powaniu nieprocesowym."}, {"id": "Art. 25.", "content": "Art. 25. 1. W\u0142a\u015bciciel lokalu mo\u017ce zaskar\u017cy\u0107 uchwa\u0142\u0119 do s\u0105du z powodu jej niezgodno\u015bci z przepisami prawa lub z umow\u0105 w\u0142a\u015bcicieli lokali albo je\u015bli narusza ona zasady prawid\u0142owego zarz\u0105dzania nieruchomo\u015bci\u0105 wsp\u00f3ln\u0105 lub w inny spos\u00f3b narusza jego interesy. 1a. Pow\u00f3dztwo, o kt\u00f3rym mowa w ust. 1, mo\u017ce by\u0107 wytoczone przeciwko wsp\u00f3lnocie mieszkaniowej w terminie 6 tygodni od dnia podj\u0119cia uchwa\u0142y na zebraniu og\u00f3\u0142u w\u0142a\u015bcicieli lokali albo od dnia powiadomienia wytaczaj\u0105cego pow\u00f3dztwo o tre\u015bci uchwa\u0142y podj\u0119tej w trybie indywidualnego zbierania g\u0142os\u00f3w. 2. Zaskar\u017cona uchwa\u0142a podlega wykonaniu, chyba \u017ce s\u0105d wstrzyma jej wykonanie do czasu zako\u0144czenia sprawy."}, {"id": "Art. 26.", "content": "Art. 26. 1. Je\u017celi zarz\u0105d nie zosta\u0142 powo\u0142any lub pomimo powo\u0142ania nie wype\u0142nia swoich obowi\u0105zk\u00f3w albo narusza zasady prawid\u0142owej gospodarki, ka\u017cdy w\u0142a\u015bciciel lokalu mo\u017ce \u017c\u0105da\u0107 ustanowienia zarz\u0105dcy przymusowego przez s\u0105d, kt\u00f3ry okre\u015bli zakres jego uprawnie\u0144 oraz nale\u017cne mu wynagrodzenie. S\u0105d odwo\u0142a zarz\u0105dc\u0119, gdy ustan\u0105 przyczyny jego powo\u0142ania. 2. Je\u017celi w terminie dw\u00f3ch lat od dnia wyodr\u0119bnienia w\u0142asno\u015bci pierwszego lokalu w nieruchomo\u015bci, w kt\u00f3rej liczba lokali wyodr\u0119bnionych i lokali niewyodr\u0119bnionych jest wi\u0119ksza ni\u017c trzy, w\u0142a\u015bciciele lokali nie dokonaj\u0105 wyboru zarz\u0105du ani nie powierz\u0105 zarz\u0105du nieruchomo\u015bci\u0105 wsp\u00f3ln\u0105 w umowie zawartej w formie aktu notarialnego, ustanowienia zarz\u0105dcy przymusowego przez s\u0105d mo\u017ce \u017c\u0105da\u0107 tak\u017ce dotychczasowy zarz\u0105dca nieruchomo\u015bci, kt\u00f3ry sprawowa\u0142 zarz\u0105d nieruchomo\u015bci\u0105 w dniu, w kt\u00f3rym wyodr\u0119bniono w\u0142asno\u015b\u0107 pierwszego lokalu, i kontynuowa\u0142 zarz\u0105d t\u0105 nieruchomo\u015bci\u0105 przez okres co najmniej dw\u00f3ch lat."}, {"id": "Art. 27.", "content": "Art. 27. Ka\u017cdy w\u0142a\u015bciciel lokalu ma prawo i obowi\u0105zek wsp\u00f3\u0142dzia\u0142ania w zarz\u0105dzie nieruchomo\u015bci\u0105 wsp\u00f3ln\u0105. Nie uchybia to jednak przepisom art. 21 ust. 1 i art. 22 ust. 1."}, {"id": "Art. 28.", "content": "Art. 28. W\u0142a\u015bciciel lokalu pe\u0142ni\u0105cy obowi\u0105zki cz\u0142onka zarz\u0105du mo\u017ce \u017c\u0105da\u0107 od wsp\u00f3lnoty wynagrodzenia odpowiadaj\u0105cego uzasadnionemu nak\u0142adowi pracy."}, {"id": "Art. 29.", "content": "Art. 29. 1. Zarz\u0105d lub zarz\u0105dca, kt\u00f3remu zarz\u0105d nieruchomo\u015bci\u0105 wsp\u00f3ln\u0105 powierzono w spos\u00f3b okre\u015blony w art. 18 ust. 1, jest obowi\u0105zany prowadzi\u0107 dla ka\u017cdej nieruchomo\u015bci wsp\u00f3lnej, okre\u015blon\u0105 przez wsp\u00f3lnot\u0119 mieszkaniow\u0105, ewidencj\u0119 pozaksi\u0119gow\u0105 koszt\u00f3w zarz\u0105du nieruchomo\u015bci\u0105 wsp\u00f3ln\u0105 oraz zaliczek uiszczanych na pokrycie tych koszt\u00f3w, a tak\u017ce rozlicze\u0144 z innych tytu\u0142\u00f3w na rzecz nieruchomo\u015bci wsp\u00f3lnej. 1a. Okresem rozliczeniowym wsp\u00f3lnoty mieszkaniowej jest rok kalendarzowy. 1b. Zarz\u0105d lub zarz\u0105dca, kt\u00f3remu zarz\u0105d nieruchomo\u015bci\u0105 wsp\u00f3ln\u0105 powierzono w spos\u00f3b okre\u015blony w art. 18 ust. 1, jest obowi\u0105zany sporz\u0105dzi\u0107 protok\u00f3\u0142 przej\u0119cia nieruchomo\u015bci i jej dokumentacji technicznej (budowlanej, powykonawczej i ksi\u0105\u017cki obiektu budowlanego) w imieniu wsp\u00f3lnoty mieszkaniowej, przechowywa\u0107 dokumentacj\u0119 techniczn\u0105 budynku oraz prowadzi\u0107 i aktualizowa\u0107 spis w\u0142a\u015bcicieli lokali i przypadaj\u0105cych im udzia\u0142\u00f3w w nieruchomo\u015bci wsp\u00f3lnej. 1c. Zarz\u0105d lub zarz\u0105dca, kt\u00f3remu zarz\u0105d nieruchomo\u015bci\u0105 wsp\u00f3ln\u0105 powierzono w spos\u00f3b okre\u015blony w art. 18 ust. 1, jest obowi\u0105zany do podj\u0119cia czynno\u015bci zmierzaj\u0105cych do opracowania lub aktualizacji dokumentacji technicznej budynku i rozliczenia koszt\u00f3w zwi\u0105zanych z opracowaniem lub aktualizacj\u0105 tej dokumentacji. 1d. Je\u017celi uchwa\u0142a w\u0142a\u015bcicieli lokali nie stanowi inaczej, koszty opracowania lub aktualizacji dokumentacji technicznej budynku obci\u0105\u017caj\u0105: 1) do czasu wyodr\u0119bnienia w\u0142asno\u015bci ostatniego lokalu \u2013 dotychczasowego w\u0142a\u015bciciela nieruchomo\u015bci; 2) po wyodr\u0119bnieniu w\u0142asno\u015bci ostatniego lokalu \u2013 wszystkich w\u0142a\u015bcicieli lokali w cz\u0119\u015bciach odpowiadaj\u0105cych ich udzia\u0142om w nieruchomo\u015bci wsp\u00f3lnej. 1e. Zarz\u0105d lub zarz\u0105dca, kt\u00f3remu zarz\u0105d nieruchomo\u015bci\u0105 wsp\u00f3ln\u0105 powierzono w spos\u00f3b okre\u015blony w art. 18 ust. 1, mo\u017ce \u017c\u0105da\u0107 od w\u0142a\u015bcicieli lokali okazania dokument\u00f3w potwierdzaj\u0105cych prawo w\u0142asno\u015bci lokali. 2. W\u0142a\u015bciciele lokali podejmuj\u0105 uchwa\u0142\u0119 w przedmiocie udzielenia absolutorium zarz\u0105dowi lub zarz\u0105dcy, kt\u00f3remu zarz\u0105d nieruchomo\u015bci\u0105 wsp\u00f3ln\u0105 powierzono w spos\u00f3b okre\u015blony w art. 18 ust. 1, z prowadzonej przez niego dzia\u0142alno\u015bci. 3. Prawo kontroli dzia\u0142alno\u015bci zarz\u0105du s\u0142u\u017cy ka\u017cdemu w\u0142a\u015bcicielowi lokalu."}, {"id": "Art. 30.", "content": "Art. 30. 1. Zarz\u0105d lub zarz\u0105dca, kt\u00f3remu zarz\u0105d nieruchomo\u015bci\u0105 wsp\u00f3ln\u0105 powierzono w spos\u00f3b okre\u015blony w art. 18 ust. 1, jest obowi\u0105zany: 1) dokonywa\u0107 rozlicze\u0144 przez rachunek bankowy; 2) sk\u0142ada\u0107 w\u0142a\u015bcicielom lokali roczne sprawozdanie ze swojej dzia\u0142alno\u015bci; 3) zwo\u0142ywa\u0107 zebranie og\u00f3\u0142u w\u0142a\u015bcicieli lokali co najmniej raz w roku, nie p\u00f3\u017aniej ni\u017c w pierwszym kwartale ka\u017cdego roku. 1a. W wypadku gdy zarz\u0105d lub zarz\u0105dca, kt\u00f3remu zarz\u0105d nieruchomo\u015bci\u0105 wsp\u00f3ln\u0105 powierzono w spos\u00f3b okre\u015blony w art. 18 ust. 1, nie zwo\u0142a zebrania og\u00f3\u0142u w\u0142a\u015bcicieli lokali w terminie, o kt\u00f3rym mowa w ust. 1 pkt 3, zebranie coroczne mo\u017ce zwo\u0142a\u0107 ka\u017cdy z w\u0142a\u015bcicieli. 2. Przedmiotem zebrania, o kt\u00f3rym mowa w ust. 1, powinny by\u0107 w szczeg\u00f3lno\u015bci: 1) uchwalenie rocznego planu gospodarczego zarz\u0105du nieruchomo\u015bci\u0105 wsp\u00f3ln\u0105 i op\u0142at na pokrycie koszt\u00f3w zarz\u0105du; 2) ocena pracy zarz\u0105du lub zarz\u0105dcy, kt\u00f3remu zarz\u0105d nieruchomo\u015bci\u0105 wsp\u00f3ln\u0105 powierzono w spos\u00f3b okre\u015blony w art. 18 ust. 1; 3) sprawozdanie zarz\u0105du i podj\u0119cie uchwa\u0142y w przedmiocie udzielenia mu absolutorium."}, {"id": "Art. 31.", "content": "Art. 31. Zebrania og\u00f3\u0142u w\u0142a\u015bcicieli lokali: a) mog\u0105 by\u0107 tak\u017ce, w razie potrzeby, zwo\u0142ywane przez zarz\u0105d lub zarz\u0105dc\u0119, kt\u00f3remu zarz\u0105d nieruchomo\u015bci\u0105 wsp\u00f3ln\u0105 powierzono w spos\u00f3b okre\u015blony w art. 18 ust. 1, b) zwo\u0142ywane s\u0105 na wniosek w\u0142a\u015bcicieli lokali dysponuj\u0105cych co najmniej 1/10 udzia\u0142\u00f3w w nieruchomo\u015bci wsp\u00f3lnej przez zarz\u0105d lub zarz\u0105dc\u0119, kt\u00f3remu zarz\u0105d nieruchomo\u015bci\u0105 wsp\u00f3ln\u0105 powierzono w spos\u00f3b okre\u015blony w art. 18 ust. 1."}, {"id": "Art. 32.", "content": "Art. 32. 1. O zebraniu og\u00f3\u0142u w\u0142a\u015bcicieli lokali zarz\u0105d lub zarz\u0105dca, kt\u00f3remu zarz\u0105d nieruchomo\u015bci\u0105 wsp\u00f3ln\u0105 powierzono w spos\u00f3b okre\u015blony w art. 18 ust. 1, zawiadamia ka\u017cdego w\u0142a\u015bciciela lokalu na pi\u015bmie przynajmniej na tydzie\u0144 przed terminem zebrania. 2. W zawiadomieniu nale\u017cy poda\u0107 dzie\u0144, godzin\u0119, miejsce i porz\u0105dek obrad. W wypadku zamierzonej zmiany we wzajemnych prawach i obowi\u0105zkach w\u0142a\u015bcicieli lokali nale\u017cy wskaza\u0107 tre\u015b\u0107 tej zmiany."}, {"id": "Art. 32a.", "content": "Art. 32a. Je\u017celi grunt wchodz\u0105cy w sk\u0142ad nieruchomo\u015bci wsp\u00f3lnej nie spe\u0142nia wymog\u00f3w przewidzianych dla dzia\u0142ki budowlanej, uniemo\u017cliwiaj\u0105c prawid\u0142owe i racjonalne korzystanie z budynk\u00f3w i urz\u0105dze\u0144 z nimi zwi\u0105zanych, zarz\u0105d lub zarz\u0105dca, kt\u00f3remu zarz\u0105d nieruchomo\u015bci\u0105 wsp\u00f3ln\u0105 powierzono w spos\u00f3b okre\u015blony w art. 18 ust. 1, jest obowi\u0105zany przedstawi\u0107 w\u0142a\u015bcicielom lokali projekty uchwa\u0142 w sprawie: 1) wyra\u017cenia zgody na nabycie przyleg\u0142ych nieruchomo\u015bci gruntowych umo\u017cliwiaj\u0105cych spe\u0142nienie wymog\u00f3w przewidzianych dla dzia\u0142ek budowlanych; 2) udzielenia zarz\u0105dowi lub zarz\u0105dcy, kt\u00f3remu zarz\u0105d nieruchomo\u015bci\u0105 wsp\u00f3ln\u0105 powierzono w spos\u00f3b okre\u015blony w art. 18 ust. 1, pe\u0142nomocnictwa do wykonania odpowiednich, prawem przewidzianych, czynno\u015bci zmierzaj\u0105cych do nabycia przyleg\u0142ych nieruchomo\u015bci gruntowych na rzecz wsp\u00f3lnoty mieszkaniowej."}, {"id": "Art. 33.", "content": "Art. 33. W razie powierzenia zarz\u0105du osobie fizycznej lub prawnej, w trybie przewidzianym w art. 18 ust. 1, w braku odmiennych postanowie\u0144 umowy, stosuje si\u0119 odpowiednio przepisy niniejszego rozdzia\u0142u."}, {"id": "Art. 39.", "content": "Art. 39. 1. (pomini\u0119ty) 2. Minister Sprawiedliwo\u015bci, w drodze rozporz\u0105dzenia, okre\u015bla tryb egzekucji z lokali stanowi\u0105cych odr\u0119bne nieruchomo\u015bci."}, {"id": "Art. 40.", "content": "Art. 40. 1. Pa\u0144stwowe lub komunalne jednostki organizacyjne, sprawuj\u0105ce na podstawie przepis\u00f3w dotychczasowych zarz\u0105d nieruchomo\u015bciami wsp\u00f3lnymi, s\u0105 obowi\u0105zane zapewni\u0107 dla ka\u017cdej z zarz\u0105dzanych nieruchomo\u015bci wsp\u00f3lnych ewidencj\u0119 umo\u017cliwiaj\u0105c\u0105 najp\u00f3\u017aniej od dnia 1 pa\u017adziernika 1994 r. ustalenie koszt\u00f3w i przychod\u00f3w dla ka\u017cdej wsp\u00f3lnej nieruchomo\u015bci oraz powiadomi\u0107 wsp\u00f3\u0142w\u0142a\u015bcicieli, nie p\u00f3\u017aniej ni\u017c do dnia 30 listopada 1994 r., o zmianach, jakie wprowadza niniejsza ustawa co do sposobu zarz\u0105dzania nieruchomo\u015bci\u0105 wsp\u00f3ln\u0105 oraz co do ponoszenia jego koszt\u00f3w. 2. Do czasu uregulowania tych spraw przez w\u0142a\u015bcicieli do zarz\u0105du, o kt\u00f3rym mowa w ust. 1, stosuje si\u0119 odpowiednio przepisy niniejszej ustawy dotycz\u0105ce zarz\u0105du zleconego przez w\u0142a\u015bcicieli osobie fizycznej lub prawnej."}, {"id": "Art. 41.", "content": "Art. 41. Ustawa wchodzi w \u017cycie z dniem 1 stycznia 1995 r., z wyj\u0105tkiem przepisu art. 40 ust. 1, kt\u00f3ry wchodzi w \u017cycie z dniem og\u0142oszenia1).                                                            1) Ustawa zosta\u0142a og\u0142oszona w dniu 27 lipca 1994 r."}]