[{"id": "Art. 1.", "content": "Art. 1. Ustawa okre\u015bla: 1) zakres dzia\u0142ania oraz zasady funkcjonowania wojewody; 2) tryb powo\u0142ywania i odwo\u0142ywania wojewody; 3) organizacj\u0119 rz\u0105dowej administracji zespolonej w wojew\u00f3dztwie i niezespolonej administracji rz\u0105dowej."}, {"id": "Art. 2.", "content": "Art. 2. Zadania administracji rz\u0105dowej w wojew\u00f3dztwie wykonuj\u0105: 1) wojewoda; 2) organy rz\u0105dowej administracji zespolonej w wojew\u00f3dztwie, w tym kierownicy zespolonych s\u0142u\u017cb, inspekcji i stra\u017cy; 3) organy niezespolonej administracji rz\u0105dowej; 4) jednostki samorz\u0105du terytorialnego i ich zwi\u0105zki, je\u017celi wykonywanie przez nie zada\u0144 administracji rz\u0105dowej wynika z odr\u0119bnych ustaw lub z zawartego porozumienia; 5) starosta, je\u017celi wykonywanie przez niego zada\u0144 administracji rz\u0105dowej wynika z odr\u0119bnych ustaw; 6) inne podmioty, je\u017celi wykonywanie przez nie zada\u0144 administracji rz\u0105dowej wynika z odr\u0119bnych ustaw."}, {"id": "Art. 3.", "content": "Art. 3. 1. Wojewoda jest: 1) przedstawicielem Rady Ministr\u00f3w w wojew\u00f3dztwie; Opracowano na podstawie: t.j. Dz. U. z 2023 r. poz. 190. 2) zwierzchnikiem rz\u0105dowej administracji zespolonej w wojew\u00f3dztwie; 3) organem rz\u0105dowej administracji zespolonej w wojew\u00f3dztwie; 4) organem nadzoru nad dzia\u0142alno\u015bci\u0105 jednostek samorz\u0105du terytorialnego i ich zwi\u0105zk\u00f3w pod wzgl\u0119dem legalno\u015bci, z zastrze\u017ceniem ust. 2; 5) organem administracji rz\u0105dowej w wojew\u00f3dztwie, do kt\u00f3rego w\u0142a\u015bciwo\u015bci nale\u017c\u0105 wszystkie sprawy z zakresu administracji rz\u0105dowej w wojew\u00f3dztwie niezastrze\u017cone w odr\u0119bnych ustawach do w\u0142a\u015bciwo\u015bci innych organ\u00f3w tej administracji; 6) reprezentantem Skarbu Pa\u0144stwa, w zakresie i na zasadach okre\u015blonych w odr\u0119bnych ustawach; 7) organem wy\u017cszego stopnia w rozumieniu ustawy z dnia 14 czerwca 1960 r. \u2013 Kodeks post\u0119powania administracyjnego (Dz. U. z 2022 r. poz. 2000 i 2185); 8) obowi\u0105zany zapewni\u0107 gospodarowanie nieruchomo\u015bciami Skarbu Pa\u0144stwa w wojew\u00f3dztwie w spos\u00f3b zgodny z zasadami prawid\u0142owej gospodarki. 2. Wojewoda kontroluje pod wzgl\u0119dem legalno\u015bci, gospodarno\u015bci i rzetelno\u015bci wykonywanie przez organy samorz\u0105du terytorialnego zada\u0144 z zakresu administracji rz\u0105dowej, realizowanych przez nie na podstawie ustawy lub porozumienia z organami administracji rz\u0105dowej. 2a. Wojewoda nadzoruje wykorzystanie zasobu nieruchomo\u015bci Skarbu Pa\u0144stwa w wojew\u00f3dztwie w szczeg\u00f3lno\u015bci poprzez: 1) zatwierdzanie sporz\u0105dzanych przez starost\u00f3w, wykonuj\u0105cych zadania z zakresu administracji rz\u0105dowej, plan\u00f3w wykorzystania zasobu nieruchomo\u015bci Skarbu Pa\u0144stwa oraz ich zmian; 2) okre\u015blanie stopnia szczeg\u00f3\u0142owo\u015bci planu wykorzystania zasobu nieruchomo\u015bci Skarbu Pa\u0144stwa; 3) inicjowanie zmiany obowi\u0105zuj\u0105cego planu wykorzystania zasobu nieruchomo\u015bci Skarbu Pa\u0144stwa; 4) wyst\u0119powanie do starosty, wykonuj\u0105cego zadanie z zakresu administracji rz\u0105dowej, o sporz\u0105dzenie w wyznaczonym terminie, nie kr\u00f3tszym ni\u017c dwa tygodnie, wykazu nieruchomo\u015bci wchodz\u0105cych w sk\u0142ad zasobu nieruchomo\u015bci Skarbu Pa\u0144stwa w wojew\u00f3dztwie, b\u0119d\u0105cych przedmiotem rozporz\u0105dzenia; 5) wyst\u0119powanie do starosty, wykonuj\u0105cego zadanie z zakresu administracji rz\u0105dowej, o sporz\u0105dzenie w wyznaczonym terminie, nie kr\u00f3tszym ni\u017c dwa tygodnie, wykazu post\u0119powa\u0144 s\u0105dowych, s\u0105dowoadministracyjnych lub administracyjnych dotycz\u0105cych nieruchomo\u015bci wchodz\u0105cych w sk\u0142ad zasobu nieruchomo\u015bci Skarbu Pa\u0144stwa w wojew\u00f3dztwie. 2aa. Je\u017celi starosta wykonuj\u0105cy zadanie z zakresu administracji rz\u0105dowej nie podejmuje w spos\u00f3b zgodny z zasadami prawid\u0142owej gospodarki dzia\u0142a\u0144 okre\u015blonych w ustawie z dnia 21 sierpnia 1997 r. o gospodarce nieruchomo\u015bciami (Dz. U. z 2021 r. poz. 1899 oraz z 2022 r. poz. 1846 i 2185) wzgl\u0119dem nieruchomo\u015bci Skarbu Pa\u0144stwa w wojew\u00f3dztwie albo nieruchomo\u015bci b\u0119d\u0105cych przedmiotem zbycia lub udost\u0119pnienia z zasobu nieruchomo\u015bci Skarbu Pa\u0144stwa w wojew\u00f3dztwie, wojewoda mo\u017ce go zobowi\u0105za\u0107, w formie pisemnej, do podj\u0119cia okre\u015blonego dzia\u0142ania w terminie nie kr\u00f3tszym ni\u017c 14 dni roboczych od dnia otrzymania pisma, w granicach przyznanych staro\u015bcie \u015brodk\u00f3w na finansowanie zada\u0144 z zakresu gospodarki nieruchomo\u015bciami. W przypadku niewykonania tego zobowi\u0105zania przez starost\u0119 w wyznaczonym terminie wojewoda mo\u017ce podj\u0105\u0107 dzia\u0142anie okre\u015blone w zobowi\u0105zaniu w imieniu Skarbu Pa\u0144stwa. 2b. Wojewoda mo\u017ce uczestniczy\u0107 w wykonywaniu zada\u0144, o kt\u00f3rych mowa w art. 16 ust. 1 pkt 2 i 3 ustawy z dnia 11 lipca 2014 r. o zasadach realizacji program\u00f3w w zakresie polityki sp\u00f3jno\u015bci finansowanych w perspektywie finansowej 2014\u20132020 (Dz. U. z 2020 r. poz. 818), na zasadach okre\u015blonych w tej ustawie. 3. Zadania i kompetencje wojewody w stanach nadzwyczajnych okre\u015blaj\u0105 odr\u0119bne ustawy."}, {"id": "Art. 4.", "content": "Art. 4. Odr\u0119bne ustawy okre\u015blaj\u0105: 1) zasadniczy podzia\u0142 terytorialny pa\u0144stwa; 2) nazw\u0119 wojew\u00f3dztwa i nazw\u0119 urz\u0119du wojewody oraz jego siedzib\u0119; 3) zasady i tryb ustalania granic wojew\u00f3dztw oraz dokonywania ich zmian; 4) zasady ustalania niepokrywaj\u0105cych si\u0119 z zasadniczym podzia\u0142em terytorialnym pa\u0144stwa podzia\u0142\u00f3w terytorialnych w celu wykonywania zada\u0144 niezespolonej administracji rz\u0105dowej."}, {"id": "Art. 5.", "content": "Art. 5. Zasady organizacji, funkcjonowania i zakres zada\u0144 organ\u00f3w rz\u0105dowej administracji zespolonej w wojew\u00f3dztwie oraz organ\u00f3w niezespolonej administracji rz\u0105dowej okre\u015blaj\u0105 odr\u0119bne ustawy."}, {"id": "Art. 6.", "content": "Art. 6. 1. Wojewod\u0119 powo\u0142uje i odwo\u0142uje Prezes Rady Ministr\u00f3w na wniosek ministra w\u0142a\u015bciwego do spraw administracji publicznej. 2. Na stanowisko wojewody mo\u017ce by\u0107 powo\u0142ana osoba, kt\u00f3ra: 1) posiada obywatelstwo polskie; 2) posiada tytu\u0142 zawodowy magistra lub tytu\u0142 r\u00f3wnorz\u0119dny; 3) daje r\u0119kojmi\u0119 nale\u017cytego wykonywania obowi\u0105zk\u00f3w wojewody; 4) nie by\u0142a skazana prawomocnym wyrokiem s\u0105du za umy\u015blne przest\u0119pstwo \u015bcigane z oskar\u017cenia publicznego lub umy\u015blne przest\u0119pstwo skarbowe; 5) korzysta z pe\u0142ni praw publicznych; 6) cieszy si\u0119 nieposzlakowan\u0105 opini\u0105."}, {"id": "Art. 7.", "content": "Art. 7. 1. Wojewoda wykonuje zadania przy pomocy wicewojewody albo I i II wicewojewody. 2. Wicewojewod\u0119 powo\u0142uje i odwo\u0142uje Prezes Rady Ministr\u00f3w na wniosek wojewody. Na stanowisko wicewojewody mo\u017ce by\u0107 powo\u0142ana osoba spe\u0142niaj\u0105ca wymogi okre\u015blone w art. 6 ust. 2. 3. Wojewoda okre\u015bla, w formie zarz\u0105dzenia, zakres kompetencji i zada\u0144 wykonywanych przez wicewojewod\u00f3w. 4. Je\u017celi wojewoda nie pe\u0142ni obowi\u0105zk\u00f3w s\u0142u\u017cbowych, zakres zast\u0119pstwa wicewojewody, a w przypadku powo\u0142ania dw\u00f3ch wicewojewod\u00f3w \u2013 I wicewojewody, rozci\u0105ga si\u0119 na wszystkie kompetencje wojewody."}, {"id": "Art. 8.", "content": "Art. 8. 1. Prezes Rady Ministr\u00f3w kieruje dzia\u0142alno\u015bci\u0105 wojewody, w szczeg\u00f3lno\u015bci wydaj\u0105c w tym zakresie wytyczne i polecenia, \u017c\u0105daj\u0105c przekazania sprawozda\u0144 z dzia\u0142alno\u015bci wojewody oraz dokonuj\u0105c okresowej oceny jego pracy. 2. Prezes Rady Ministr\u00f3w sprawuje nadz\u00f3r nad dzia\u0142alno\u015bci\u0105 wojewody na podstawie kryterium zgodno\u015bci jego dzia\u0142ania z polityk\u0105 Rady Ministr\u00f3w. 3. Minister w\u0142a\u015bciwy do spraw administracji publicznej sprawuje nadz\u00f3r nad dzia\u0142alno\u015bci\u0105 wojewody na podstawie kryterium zgodno\u015bci jego dzia\u0142ania z powszechnie obowi\u0105zuj\u0105cym prawem, a tak\u017ce pod wzgl\u0119dem rzetelno\u015bci i gospodarno\u015bci. 4. Przepis ust. 3 nie narusza uprawnie\u0144 w\u0142a\u015bciwych ministr\u00f3w w stosunku do wojewody, okre\u015blonych w ustawie z dnia 14 czerwca 1960 r. \u2013 Kodeks post\u0119powania administracyjnego."}, {"id": "Art. 9.", "content": "Art. 9. 1. W\u0142a\u015bciwy minister wykonuje swoje uprawnienia wobec wojewody w zakresie i na zasadach okre\u015blonych w odr\u0119bnych ustawach. 2. Wojewoda jest obowi\u0105zany do udzielania w\u0142a\u015bciwemu ministrowi lub centralnemu organowi administracji rz\u0105dowej, w wyznaczonym terminie, \u017c\u0105danych przez niego informacji i wyja\u015bnie\u0144."}, {"id": "Art. 10.", "content": "Art. 10. Spory mi\u0119dzy wojewodami oraz mi\u0119dzy wojewod\u0105 a cz\u0142onkiem Rady Ministr\u00f3w lub centralnym organem administracji rz\u0105dowej rozstrzyga Prezes Rady Ministr\u00f3w."}, {"id": "Art. 11.", "content": "Art. 11. Prezes Rady Ministr\u00f3w mo\u017ce upowa\u017cni\u0107 ministra w\u0142a\u015bciwego do spraw administracji publicznej do wykonywania, w jego imieniu, przys\u0142uguj\u0105cych mu wobec wojewody uprawnie\u0144, z wyj\u0105tkiem powo\u0142ywania i odwo\u0142ywania wojewody oraz rozstrzygania spor\u00f3w mi\u0119dzy wojewod\u0105 a cz\u0142onkiem Rady Ministr\u00f3w lub centralnym organem administracji rz\u0105dowej."}, {"id": "Art. 12.", "content": "Art. 12. Wojewoda sprawuje nadz\u00f3r nad dzia\u0142alno\u015bci\u0105 jednostek samorz\u0105du terytorialnego i ich zwi\u0105zk\u00f3w na zasadach okre\u015blonych w odr\u0119bnych ustawach."}, {"id": "Art. 13.", "content": "Art. 13. 1. Wojewoda wykonuje zadania przy pomocy urz\u0119du wojew\u00f3dzkiego oraz organ\u00f3w rz\u0105dowej administracji zespolonej w wojew\u00f3dztwie. 2. Dyrektor generalny urz\u0119du wojew\u00f3dzkiego zapewnia jego prawid\u0142owe funkcjonowanie. Prawa i obowi\u0105zki dyrektora generalnego urz\u0119du okre\u015bla odr\u0119bna ustawa."}, {"id": "Art. 14.", "content": "Art. 14. W celu usprawnienia dzia\u0142ania organ\u00f3w rz\u0105dowej administracji zespolonej w wojew\u00f3dztwie wojewoda mo\u017ce tworzy\u0107 delegatury urz\u0119du wojew\u00f3dzkiego."}, {"id": "Art. 15.", "content": "Art. 15. 1. Wojewoda nadaje urz\u0119dowi wojew\u00f3dzkiemu statut podlegaj\u0105cy zatwierdzeniu przez Prezesa Rady Ministr\u00f3w, z zastrze\u017ceniem ust. 5. Statut jest og\u0142aszany w wojew\u00f3dzkim dzienniku urz\u0119dowym. 2. W sk\u0142ad urz\u0119du wojew\u00f3dzkiego wchodz\u0105 kom\u00f3rki organizacyjne: 1) wydzia\u0142y \u2013 do realizacji merytorycznych zada\u0144 urz\u0119du; 2) biura \u2013 do realizacji zada\u0144 w zakresie obs\u0142ugi urz\u0119du; 3) oddzia\u0142y jako kom\u00f3rki organizacyjne wewn\u0105trz kom\u00f3rek wymienionych w pkt 1 i 2. 3. Statut urz\u0119du wojew\u00f3dzkiego okre\u015bla w szczeg\u00f3lno\u015bci: 1) nazw\u0119 i siedzib\u0119 urz\u0119du; 2) nazwy stanowisk dyrektor\u00f3w wydzia\u0142\u00f3w; 3) nazwy wydzia\u0142\u00f3w oraz innych kom\u00f3rek organizacyjnych urz\u0119du; 4) zakresy dzia\u0142ania wydzia\u0142\u00f3w i innych kom\u00f3rek organizacyjnych urz\u0119du oraz, je\u017celi odr\u0119bne ustawy tak stanowi\u0105, zakres kompetencji przypisanych okre\u015blonym w ustawach stanowiskom lub funkcjom urz\u0119dowym; 5) nazwy, siedziby i zakresy dzia\u0142ania delegatur, o kt\u00f3rych mowa w art. 14; 6) inne sprawy istotne dla organizacji i funkcjonowania urz\u0119du. 4. Wykaz jednostek organizacyjnych podporz\u0105dkowanych wojewodzie lub przez niego nadzorowanych stanowi za\u0142\u0105cznik do statutu urz\u0119du wojew\u00f3dzkiego. 5. Zmiana statutu urz\u0119du wojew\u00f3dzkiego polegaj\u0105ca na aktualizacji wykazu jednostek podporz\u0105dkowanych wojewodzie lub przez niego nadzorowanych nie wymaga zatwierdzenia przez Prezesa Rady Ministr\u00f3w."}, {"id": "Art. 16.", "content": "Art. 16. Szczeg\u00f3\u0142ow\u0105 organizacj\u0119 oraz tryb pracy urz\u0119du wojew\u00f3dzkiego okre\u015bla regulamin ustalony przez wojewod\u0119 w drodze zarz\u0105dzenia."}, {"id": "Art. 17.", "content": "Art. 17. Wojewoda, w celu realizacji powierzonych mu zada\u0144, wydaje zarz\u0105dzenia."}, {"id": "Art. 18.", "content": "Art. 18. 1. W przypadkach uzasadnionych szczeg\u00f3lnymi potrzebami wojewoda mo\u017ce ustanowi\u0107, na czas oznaczony, swojego pe\u0142nomocnika do prowadzenia spraw w zakresie okre\u015blonym w pe\u0142nomocnictwie. 2. Wojewoda mo\u017ce tworzy\u0107 zespo\u0142y doradcze."}, {"id": "Art. 19.", "content": "Art. 19. Wojewoda mo\u017ce upowa\u017cni\u0107 na pi\u015bmie pracownik\u00f3w urz\u0119du wojew\u00f3dzkiego, niezatrudnionych w urz\u0119dach obs\u0142uguj\u0105cych inne organy rz\u0105dowej administracji zespolonej w wojew\u00f3dztwie, do za\u0142atwiania okre\u015blonych spraw w jego imieniu i na jego odpowiedzialno\u015b\u0107, w ustalonym zakresie, a w szczeg\u00f3lno\u015bci do wydawania decyzji administracyjnych, postanowie\u0144 i za\u015bwiadcze\u0144, z tym \u017ce upowa\u017cnienie nie mo\u017ce dotyczy\u0107 wstrzymania egzekucji administracyjnej, o kt\u00f3rej mowa w art. 27 ust. 1."}, {"id": "Art. 20.", "content": "Art. 20. 1. Wojewoda mo\u017ce powierzy\u0107 prowadzenie, w jego imieniu, niekt\u00f3rych spraw z zakresu swojej w\u0142a\u015bciwo\u015bci jednostkom samorz\u0105du terytorialnego lub organom innych samorz\u0105d\u00f3w dzia\u0142aj\u0105cych na obszarze wojew\u00f3dztwa, kierownikom pa\u0144stwowych i samorz\u0105dowych os\u00f3b prawnych oraz innych pa\u0144stwowych jednostek organizacyjnych funkcjonuj\u0105cych w wojew\u00f3dztwie. 2. Powierzenie nast\u0119puje na podstawie porozumienia wojewody odpowiednio z organem wykonawczym jednostki samorz\u0105du terytorialnego, w\u0142a\u015bciwym organem innego samorz\u0105du lub kierownikiem pa\u0144stwowej i samorz\u0105dowej osoby prawnej albo innej pa\u0144stwowej jednostki organizacyjnej, o kt\u00f3rych mowa w ust. 1. Porozumienie, wraz ze stanowi\u0105cymi jego integraln\u0105 cz\u0119\u015b\u0107 za\u0142\u0105cznikami, podlega og\u0142oszeniu w wojew\u00f3dzkim dzienniku urz\u0119dowym. 3. W porozumieniu, o kt\u00f3rym mowa w ust. 2, okre\u015bla si\u0119 zasady sprawowania przez wojewod\u0119 kontroli nad prawid\u0142owym wykonywaniem powierzonych zada\u0144."}, {"id": "Art. 22.", "content": "Art. 22. Wojewoda odpowiada za wykonywanie polityki Rady Ministr\u00f3w w wojew\u00f3dztwie, a w szczeg\u00f3lno\u015bci: 1) dostosowuje do miejscowych warunk\u00f3w cele polityki Rady Ministr\u00f3w oraz, w zakresie i na zasadach okre\u015blonych w odr\u0119bnych ustawach, koordynuje i kontroluje wykonanie wynikaj\u0105cych st\u0105d zada\u0144; 2) zapewnia wsp\u00f3\u0142dzia\u0142anie wszystkich organ\u00f3w administracji rz\u0105dowej i samorz\u0105dowej dzia\u0142aj\u0105cych w wojew\u00f3dztwie i kieruje ich dzia\u0142alno\u015bci\u0105 w zakresie zapobiegania zagro\u017ceniu \u017cycia, zdrowia lub mienia oraz zagro\u017ceniom \u015brodowiska, bezpiecze\u0144stwa pa\u0144stwa i utrzymania porz\u0105dku publicznego, ochrony praw obywatelskich, a tak\u017ce zapobiegania kl\u0119skom \u017cywio\u0142owym i innym nadzwyczajnym zagro\u017ceniom oraz zwalczania i usuwania ich skutk\u00f3w, na zasadach okre\u015blonych w odr\u0119bnych ustawach; 3) dokonuje oceny stanu zabezpieczenia przeciwpowodziowego wojew\u00f3dztwa, opracowuje plan operacyjny ochrony przed powodzi\u0105 oraz og\u0142asza i odwo\u0142uje pogotowie i alarm przeciwpowodziowy; 4) wykonuje i koordynuje zadania w zakresie obronno\u015bci i bezpiecze\u0144stwa pa\u0144stwa oraz zarz\u0105dzania kryzysowego, wynikaj\u0105ce z odr\u0119bnych ustaw; 5) przedstawia Radzie Ministr\u00f3w, za po\u015brednictwem ministra w\u0142a\u015bciwego do spraw administracji publicznej, projekty dokument\u00f3w rz\u0105dowych w sprawach dotycz\u0105cych wojew\u00f3dztwa; 6) wykonuje inne zadania okre\u015blone w odr\u0119bnych ustawach oraz ustalone przez Rad\u0119 Ministr\u00f3w i Prezesa Rady Ministr\u00f3w."}, {"id": "Art. 23.", "content": "Art. 23. 1. Wojewoda: 1) reprezentuje Rad\u0119 Ministr\u00f3w na uroczysto\u015bciach pa\u0144stwowych i w czasie oficjalnych wizyt sk\u0142adanych w wojew\u00f3dztwie przez przedstawicieli pa\u0144stw obcych; 2) wsp\u00f3\u0142dzia\u0142a z w\u0142a\u015bciwymi organami innych pa\u0144stw oraz mi\u0119dzynarodowych organizacji rz\u0105dowych i pozarz\u0105dowych, na zasadach okre\u015blonych przez ministra w\u0142a\u015bciwego do spraw zagranicznych. 2. Wojewoda jest informowany o s\u0142u\u017cbowym pobycie cz\u0142onk\u00f3w Rady Ministr\u00f3w w wojew\u00f3dztwie."}, {"id": "Art. 24.", "content": "Art. 24. Wojewoda reprezentuje w swoich wyst\u0105pieniach stanowisko zgodne z ustaleniami przyj\u0119tymi przez Rad\u0119 Ministr\u00f3w."}, {"id": "Art. 25.", "content": "Art. 25. 1. Wojewoda mo\u017ce wydawa\u0107 polecenia obowi\u0105zuj\u0105ce wszystkie organy administracji rz\u0105dowej dzia\u0142aj\u0105ce w wojew\u00f3dztwie, a w sytuacjach nadzwyczajnych, o kt\u00f3rych mowa w art. 22 pkt 2, obowi\u0105zuj\u0105ce r\u00f3wnie\u017c organy samorz\u0105du terytorialnego. O wydanych poleceniach wojewoda niezw\u0142ocznie informuje w\u0142a\u015bciwego ministra. 1a. Sytuacjami nadzwyczajnymi, o kt\u00f3rych mowa w ust. 1, s\u0105 r\u00f3wnie\u017c sytuacje kryzysowe w rozumieniu ustawy z dnia 26 kwietnia 2007 r. o zarz\u0105dzaniu kryzysowym (Dz. U. z 2022 r. poz. 261, 583 i 2185). 2. Polecenia, o kt\u00f3rych mowa w ust. 1, nie mog\u0105 dotyczy\u0107 rozstrzygni\u0119\u0107 co do istoty sprawy za\u0142atwianej w drodze decyzji administracyjnej, a tak\u017ce nie mog\u0105 dotyczy\u0107 czynno\u015bci operacyjno-rozpoznawczych, dochodzeniowo-\u015bledczych oraz czynno\u015bci z zakresu \u015bcigania wykrocze\u0144. 3. W\u0142a\u015bciwy minister mo\u017ce wstrzyma\u0107 wykonanie polece\u0144, o kt\u00f3rych mowa w ust. 1, wydanych organom niezespolonej administracji rz\u0105dowej i wyst\u0105pi\u0107 z wnioskiem do Prezesa Rady Ministr\u00f3w o rozstrzygni\u0119cie sporu, przedstawiaj\u0105c jednocze\u015bnie stanowisko w sprawie."}, {"id": "Art. 26.", "content": "Art. 26. 1. Wojewoda w zakresie zada\u0144 administracji rz\u0105dowej realizowanych w wojew\u00f3dztwie ma prawo \u017c\u0105dania od organ\u00f3w administracji rz\u0105dowej dzia\u0142aj\u0105cych w wojew\u00f3dztwie bie\u017c\u0105cych informacji i wyja\u015bnie\u0144 o ich dzia\u0142alno\u015bci, w tym w sprawach prowadzonych na podstawie ustawy z dnia 14 czerwca 1960 r. \u2013 Kodeks post\u0119powania administracyjnego. 2. Z uwzgl\u0119dnieniem przepis\u00f3w o ochronie informacji niejawnych lub innych tajemnic prawnie chronionych wojewoda ma prawo wgl\u0105du w tok ka\u017cdej sprawy prowadzonej w wojew\u00f3dztwie przez organy administracji rz\u0105dowej, a tak\u017ce przez organy samorz\u0105du terytorialnego w zakresie zada\u0144 przej\u0119tych na podstawie porozumienia lub zada\u0144 zleconych."}, {"id": "Art. 27.", "content": "Art. 27. 1. Wojewoda mo\u017ce, w drodze decyzji administracyjnej, wstrzyma\u0107 egzekucj\u0119 administracyjn\u0105. 2. Wstrzymanie egzekucji administracyjnej, z zastrze\u017ceniem ust. 4, mo\u017ce nast\u0105pi\u0107 w szczeg\u00f3lnie uzasadnionych przypadkach, na czas okre\u015blony, i mo\u017ce dotyczy\u0107 czynno\u015bci ka\u017cdego organu prowadz\u0105cego egzekucj\u0119 administracyjn\u0105. 3. O wstrzymaniu egzekucji administracyjnej wojewoda informuje ministra w\u0142a\u015bciwego w sprawie post\u0119powania, w zwi\u0105zku z kt\u00f3rym toczy si\u0119 egzekucja administracyjna. 4. Wstrzymanie przez wojewod\u0119 egzekucji administracyjnej obowi\u0105zk\u00f3w o charakterze pieni\u0119\u017cnym mo\u017ce by\u0107 dokonane w odniesieniu do tej samej nale\u017cno\u015bci tylko jednorazowo, na okres nie d\u0142u\u017cszy ni\u017c 30 dni. 5. O wstrzymaniu egzekucji administracyjnej, o kt\u00f3rej mowa w ust. 4, wojewoda niezw\u0142ocznie zawiadamia r\u00f3wnie\u017c ministra w\u0142a\u015bciwego do spraw finans\u00f3w publicznych, z podaniem przyczyny jej wstrzymania."}, {"id": "Art. 28.", "content": "Art. 28. 1. Wojewoda kontroluje: 1) wykonywanie przez organy rz\u0105dowej administracji zespolonej w wojew\u00f3dztwie zada\u0144 wynikaj\u0105cych z ustaw i innych akt\u00f3w prawnych wydanych na podstawie upowa\u017cnie\u0144 w nich zawartych, ustale\u0144 Rady Ministr\u00f3w oraz wytycznych i polece\u0144 Prezesa Rady Ministr\u00f3w; 2) wykonywanie przez organy samorz\u0105du terytorialnego i inne podmioty zada\u0144 z zakresu administracji rz\u0105dowej, realizowanych przez nie na podstawie ustawy lub porozumienia z organami administracji rz\u0105dowej. 2. Wojewoda w szczeg\u00f3lnie uzasadnionych przypadkach mo\u017ce kontrolowa\u0107 spos\u00f3b wykonywania przez organy niezespolonej administracji rz\u0105dowej dzia\u0142aj\u0105ce w wojew\u00f3dztwie zada\u0144 wynikaj\u0105cych z ustaw i innych akt\u00f3w prawnych wydanych na podstawie upowa\u017cnie\u0144 w nich zawartych. 3. Kontrola, o kt\u00f3rej mowa w ust. 1 i 2, wykonywana jest pod wzgl\u0119dem: 1) legalno\u015bci, gospodarno\u015bci, celowo\u015bci i rzetelno\u015bci \u2013 w odniesieniu do dzia\u0142alno\u015bci organ\u00f3w administracji rz\u0105dowej oraz innych podmiot\u00f3w; 2) legalno\u015bci, gospodarno\u015bci i rzetelno\u015bci \u2013 w odniesieniu do dzia\u0142alno\u015bci organ\u00f3w samorz\u0105du terytorialnego."}, {"id": "Art. 51.", "content": "Art. 51. Wojewoda jako zwierzchnik rz\u0105dowej administracji zespolonej w wojew\u00f3dztwie: 1) kieruje ni\u0105 i koordynuje jej dzia\u0142alno\u015b\u0107; 2) kontroluje jej dzia\u0142alno\u015b\u0107; 3) zapewnia warunki skutecznego jej dzia\u0142ania; 4) ponosi odpowiedzialno\u015b\u0107 za rezultaty jej dzia\u0142ania."}, {"id": "Art. 52.", "content": "Art. 52. Tryb powo\u0142ywania i odwo\u0142ywania organ\u00f3w rz\u0105dowej administracji zespolonej w wojew\u00f3dztwie okre\u015blaj\u0105 odr\u0119bne ustawy."}, {"id": "Art. 53.", "content": "Art. 53. 1. Organy rz\u0105dowej administracji zespolonej w wojew\u00f3dztwie wykonuj\u0105 swoje zadania i kompetencje przy pomocy urz\u0119du wojew\u00f3dzkiego, chyba \u017ce odr\u0119bna ustawa stanowi inaczej. 2. Szczeg\u00f3\u0142ow\u0105 organizacj\u0119 rz\u0105dowej administracji zespolonej w wojew\u00f3dztwie okre\u015bla statut urz\u0119du wojew\u00f3dzkiego. 3. Do obs\u0142ugi zada\u0144 organ\u00f3w rz\u0105dowej administracji zespolonej nieposiadaj\u0105cych w\u0142asnego aparatu pomocniczego tworzy si\u0119 w urz\u0119dzie wojew\u00f3dzkim wydzielone kom\u00f3rki organizacyjne. 4. Regulaminy urz\u0119d\u00f3w obs\u0142uguj\u0105cych organy rz\u0105dowej administracji zespolonej s\u0105 zatwierdzane przez wojewod\u0119."}, {"id": "Art. 54.", "content": "Art. 54. W celu usprawnienia dzia\u0142ania organ\u00f3w rz\u0105dowej administracji zespolonej w wojew\u00f3dztwie wojewoda mo\u017ce tworzy\u0107 delegatury urz\u0119d\u00f3w je obs\u0142uguj\u0105cych."}, {"id": "Art. 55.", "content": "Art. 55. Organy rz\u0105dowej administracji zespolonej w wojew\u00f3dztwie przekazuj\u0105 wojewodzie informacje o wynikach prowadzonych, na podstawie odr\u0119bnych ustaw, kontroli ich dotycz\u0105cych."}, {"id": "Art. 56.", "content": "Art. 56. 1. Organami niezespolonej administracji rz\u0105dowej s\u0105 terenowe organy administracji rz\u0105dowej podporz\u0105dkowane w\u0142a\u015bciwemu ministrowi lub centralnemu organowi administracji rz\u0105dowej oraz kierownicy pa\u0144stwowych os\u00f3b prawnych i kierownicy innych pa\u0144stwowych jednostek organizacyjnych wykonuj\u0105cych zadania z zakresu administracji rz\u0105dowej w wojew\u00f3dztwie: 1) szefowie wojskowych centr\u00f3w rekrutacji; 2) dyrektorzy izb administracji skarbowej, naczelnicy urz\u0119d\u00f3w skarbowych i naczelnicy urz\u0119d\u00f3w celno-skarbowych; 3) (uchylony) 4) dyrektorzy okr\u0119gowych urz\u0119d\u00f3w g\u00f3rniczych; 5) dyrektorzy okr\u0119gowych urz\u0119d\u00f3w miar; 6) dyrektorzy okr\u0119gowych urz\u0119d\u00f3w probierczych; 7) (uchylony) 8) dyrektorzy urz\u0119d\u00f3w morskich; 9) dyrektorzy urz\u0119d\u00f3w statystycznych; 10) dyrektorzy urz\u0119d\u00f3w \u017ceglugi \u015br\u00f3dl\u0105dowej; 11) graniczni i powiatowi lekarze weterynarii; 12) komendanci oddzia\u0142\u00f3w Stra\u017cy Granicznej, komendanci plac\u00f3wek i dywizjon\u00f3w Stra\u017cy Granicznej; 13) (uchylony) 14) pa\u0144stwowi graniczni inspektorzy sanitarni; 15) regionalni dyrektorzy ochrony \u015brodowiska. 2. Powo\u0142ywanie i odwo\u0142ywanie organ\u00f3w niezespolonej administracji rz\u0105dowej nast\u0119puje na podstawie odr\u0119bnych ustaw."}, {"id": "Art. 57.", "content": "Art. 57. Ustanowienie organ\u00f3w niezespolonej administracji rz\u0105dowej mo\u017ce nast\u0119powa\u0107 wy\u0142\u0105cznie w drodze ustawy, je\u017celi jest to uzasadnione og\u00f3lnopa\u0144stwowym charakterem wykonywanych zada\u0144 lub terytorialnym zasi\u0119giem dzia\u0142ania przekraczaj\u0105cym obszar jednego wojew\u00f3dztwa."}, {"id": "Art. 58.", "content": "Art. 58. 1. Organy niezespolonej administracji rz\u0105dowej dzia\u0142aj\u0105ce w wojew\u00f3dztwie s\u0105 obowi\u0105zane do sk\u0142adania wojewodzie rocznych informacji o swojej dzia\u0142alno\u015bci w wojew\u00f3dztwie, do ko\u0144ca lutego ka\u017cdego roku. 2. W przypadku gdy obszar dzia\u0142alno\u015bci organu przekracza obszar jednego wojew\u00f3dztwa, informacj\u0119, o kt\u00f3rej mowa w ust. 1, sk\u0142ada si\u0119 wszystkim w\u0142a\u015bciwym wojewodom."}, {"id": "Art. 59.", "content": "Art. 59. 1. Na podstawie i w granicach upowa\u017cnie\u0144 zawartych w ustawach wojewoda oraz organy niezespolonej administracji rz\u0105dowej stanowi\u0105 akty prawa miejscowego obowi\u0105zuj\u0105ce w wojew\u00f3dztwie lub jego cz\u0119\u015bci. 2. Organy niezespolonej administracji rz\u0105dowej dzia\u0142aj\u0105ce w wojew\u00f3dztwie s\u0105 obowi\u0105zane do uzgadniania z wojewod\u0105 projekt\u00f3w akt\u00f3w prawa miejscowego stanowionych przez te organy na podstawie odr\u0119bnych przepis\u00f3w."}, {"id": "Art. 60.", "content": "Art. 60. 1. W zakresie nieuregulowanym w przepisach powszechnie obowi\u0105zuj\u0105cych wojewoda mo\u017ce wydawa\u0107 rozporz\u0105dzenia porz\u0105dkowe, je\u017celi jest to niezb\u0119dne do ochrony \u017cycia, zdrowia lub mienia oraz do zapewnienia porz\u0105dku, spokoju i bezpiecze\u0144stwa publicznego. 2. Rozporz\u0105dzenia porz\u0105dkowe mog\u0105 przewidywa\u0107, za naruszenie ich przepis\u00f3w, kary grzywny wymierzane w trybie i na zasadach okre\u015blonych w ustawie z dnia 20 maja 1971 r. \u2013 Kodeks wykrocze\u0144 (Dz. U. z 2022 r. poz. 2151, 2311, 2581 i 2600). 3. Rozporz\u0105dzenie porz\u0105dkowe wojewoda przekazuje niezw\u0142ocznie Prezesowi Rady Ministr\u00f3w, marsza\u0142kowi wojew\u00f3dztwa, starostom, prezydentom miast, burmistrzom i w\u00f3jtom, na kt\u00f3rych terenie rozporz\u0105dzenie ma by\u0107 stosowane."}, {"id": "Art. 61.", "content": "Art. 61. 1. Prezes Rady Ministr\u00f3w uchyla, w trybie nadzoru, akty prawa miejscowego, w tym rozporz\u0105dzenia porz\u0105dkowe, ustanowione przez wojewod\u0119 lub organy niezespolonej administracji rz\u0105dowej, je\u017celi s\u0105 one niezgodne z ustawami lub aktami wydanymi w celu ich wykonania, a tak\u017ce mo\u017ce je uchyla\u0107 z powodu niezgodno\u015bci z polityk\u0105 Rady Ministr\u00f3w lub naruszenia zasad rzetelno\u015bci i gospodarno\u015bci. 2. Prezes Rady Ministr\u00f3w okre\u015bli, w drodze rozporz\u0105dzenia, tryb kontroli akt\u00f3w prawa miejscowego ustanowionych przez wojewod\u0119 i organy niezespolonej administracji rz\u0105dowej, bior\u0105c pod uwag\u0119 konieczno\u015b\u0107 zapewnienia ich zgodno\u015bci z przepisami powszechnie obowi\u0105zuj\u0105cymi oraz polityk\u0105 Rady Ministr\u00f3w."}, {"id": "Art. 62.", "content": "Art. 62. Zasady i tryb og\u0142aszania akt\u00f3w prawa miejscowego oraz wydawania wojew\u00f3dzkiego dziennika urz\u0119dowego okre\u015blaj\u0105 odr\u0119bne przepisy."}, {"id": "Art. 63.", "content": "Art. 63. 1. Ka\u017cdy, czyj interes prawny lub uprawnienie zosta\u0142y naruszone przepisem aktu prawa miejscowego, wydanym przez wojewod\u0119 lub organ niezespolonej administracji rz\u0105dowej, w sprawie z zakresu administracji publicznej, mo\u017ce zaskar\u017cy\u0107 przepis do s\u0105du administracyjnego. 2. Przepisu ust. 1 nie stosuje si\u0119, je\u017celi w sprawie orzeka\u0142 ju\u017c s\u0105d administracyjny i skarg\u0119 oddali\u0142. 3. (uchylony)"}, {"id": "Art. 64.", "content": "Art. 64. 1. Przepis art. 63 stosuje si\u0119 odpowiednio, gdy wojewoda lub organy niezespolonej administracji rz\u0105dowej nie wykonuj\u0105 czynno\u015bci nakazanych prawem albo przez podejmowane czynno\u015bci prawne lub faktyczne naruszaj\u0105 prawa os\u00f3b trzecich. 2. W przypadkach, o kt\u00f3rych mowa w ust. 1, s\u0105d administracyjny mo\u017ce nakaza\u0107 organowi nadzoru wykonanie niezb\u0119dnych czynno\u015bci na rzecz skar\u017c\u0105cego."}, {"id": "Art. 78.", "content": "Art. 78. 1. Z dniem 1 kwietnia 2009 r. wojewodowie i wicewojewodowie powo\u0142ani na podstawie ustawy uchylanej w art. 82 staj\u0105 si\u0119 odpowiednio wojewodami i wicewojewodami w rozumieniu niniejszej ustawy. 2. Z dniem 1 kwietnia 2009 r. delegatury urz\u0119d\u00f3w wojew\u00f3dzkich utworzone na podstawie art. 36 ust. 1 ustawy uchylanej w art. 82 staj\u0105 si\u0119 delegaturami urz\u0119d\u00f3w wojew\u00f3dzkich, o kt\u00f3rych mowa w art. 14 niniejszej ustawy. 3. Z dniem 1 kwietnia 2009 r. delegatury komend, inspektorat\u00f3w i innych jednostek organizacyjnych stanowi\u0105cych aparat pomocniczy kierownik\u00f3w zespolonych s\u0142u\u017cb, inspekcji i stra\u017cy wojew\u00f3dzkich, utworzone na podstawie art. 36 ust. 2 ustawy uchylanej w art. 82, staj\u0105 si\u0119 delegaturami urz\u0119d\u00f3w obs\u0142uguj\u0105cych organy rz\u0105dowej administracji zespolonej w wojew\u00f3dztwie, o kt\u00f3rych mowa w art. 2 pkt 2 niniejszej ustawy. 4. Z dniem 1 kwietnia 2009 r. pracownicy delegatur komend, inspektorat\u00f3w i innych jednostek organizacyjnych stanowi\u0105cych aparat pomocniczy kierownik\u00f3w zespolonych s\u0142u\u017cb, inspekcji i stra\u017cy wojew\u00f3dzkich, utworzonych na podstawie art. 36 ust. 2 ustawy uchylanej w art. 82, staj\u0105 si\u0119 pracownikami delegatur urz\u0119d\u00f3w obs\u0142uguj\u0105cych organy rz\u0105dowej administracji zespolonej w wojew\u00f3dztwie, o kt\u00f3rych mowa w art. 2 pkt 2 niniejszej ustawy."}, {"id": "Art. 79.", "content": "Art. 79. (pomini\u0119ty)"}, {"id": "Art. 80.", "content": "Art. 80. 1. Zachowuj\u0105 moc porozumienia wojewody z zarz\u0105dem jednostki samorz\u0105du terytorialnego, w\u0142a\u015bciwym organem innego samorz\u0105du lub kierownikiem pa\u0144stwowej osoby prawnej albo innej pa\u0144stwowej jednostki organizacyjnej na obszarze wojew\u00f3dztwa, dotycz\u0105ce powierzenia, na podstawie art. 33 ust. 1 ustawy uchylanej w art. 82, prowadzenia, w imieniu wojewody, niekt\u00f3rych spraw z zakresu jego w\u0142a\u015bciwo\u015bci. 2. Do porozumie\u0144, o kt\u00f3rych mowa w ust. 1, stosuje si\u0119 przepisy dotychczasowe."}, {"id": "Art. 81.", "content": "Art. 81. (pomini\u0119ty)"}, {"id": "Art. 82.", "content": "Art. 82. Traci moc ustawa z dnia 5 czerwca 1998 r. o administracji rz\u0105dowej w wojew\u00f3dztwie (Dz. U. z 2001 r. poz. 872, z p\u00f3\u017an. zm.1))."}, {"id": "Art. 83.", "content": "Art. 83. Ustawa wchodzi w \u017cycie z dniem 1 kwietnia 2009 r."}]