Nr kodu kandydata ………………………
EGZAMIN WSTĘPNY DLA KANDYDATÓW NA APLIKANTÓW KOMORNICZYCH 1
Ministerstwo Sprawiedliwości
Departament Zawodów Prawniczych
EGZAMIN WSTĘPNY
DLA KANDYDATÓW NA APLIKANTÓW
KOMORNICZYCH
30 WRZEŚNIA 2023 R.
ZESTAW PYTAŃ TESTOWYCH
Pouczenie:
1. Zestaw pytań testowych i kartę odpowiedzi oznacza się indywidualnym kodem.
Wylosowany numer kodu kandydat wpisuje w prawym górnym rogu na pierwszej
stronie zestawu pytań testowych i na każdej stronie karty odpowiedzi. Nie jest
dopuszczalne w żadnym miejscu zestawu pytań testowych i karty odpowiedzi
wpisanie imienia i nazwiska ani też podpisanie się własnym imieniem i nazwiskiem.
Karta odpowiedzi zawierająca dane umożliwiające identyfikację kandydata, a także
karta odpowiedzi niezawierająca prawidłowo zamieszczonego oznaczenia kodowego
nie podlega ocenie Komisji Kwalifikacyjnej, co skutkuje uzyskaniem negatywnego
wyniku egzaminu.
2. Każdy kandydat otrzymuje:
1) jeden egzemplarz zestawu pytań testowych, zawarty na 32 stronach;
2) jeden egzemplarz karty odpowiedzi, zawarty na 4 stronach.
3. Przed przystąpieniem do rozwiązania zestawu pytań testowych należy sprawdzić,
czy zawiera on wszystkie kolejno ponumerowane strony od 1 do 32 oraz czy karta
odpowiedzi zawiera 4 strony. W przypadku braku którejkolwiek ze stron, należy
o tym niezwłocznie zawiadomić Komisję Kwalifikacyjną.
4. Zestaw pytań testowych składa się ze 150 pytań jednokrotnego wyboru, przy czym
każde pytanie zawiera po 3 propozycje odpowiedzi.
Wybór odpowiedzi polega na zakreśleniu na karcie odpowiedzi znakiem „X” jednej
z trzech propozycji odpowiedzi w odpowiedniej kolumnie (A albo B, albo C).
Prawidłowa jest odpowiedź, która w połączeniu z treścią pytania tworzy – w świetle
obowiązującego prawa – zdanie prawdziwe. Na każde pytanie testowe tylko jedna
odpowiedź jest prawidłowa. Niedopuszczalne jest dokonywanie dodatkowych
założeń, wykraczających poza treść pytania.
5. Wyłączną podstawę ustalenia wyniku kandydata stanowią odpowiedzi zakreślone na
karcie odpowiedzi. Odpowiedzi zaznaczone na zestawie pytań testowych nie będą
podlegały ocenie.
6. Zmiana zakreślonej odpowiedzi jest niedozwolona.
7. Za każdą prawidłową odpowiedź kandydat otrzymuje 1 punkt. W przypadku
zaznaczenia więcej niż jednej odpowiedzi, żadna z odpowiedzi nie podlega zaliczeniu
jako prawidłowa.
8. Prawidłowość odpowiedzi ocenia się według stanu prawnego na dzień 30 września
2023 r.
9. Czas na rozwiązanie zestawu pytań testowych wynosi 150 minut.
2 EGZAMIN WSTĘPNY DLA KANDYDATÓW NA APLIKANTÓW KOMORNICZYCH
1. Zgodnie z Konstytucją Rzeczypospolitej Polskiej, kompetencje i sposób
powoływania Rzecznika Praw Dziecka określa:
A. Konstytucja Rzeczypospolitej Polskiej,
B. rozporządzenie,
C. ustawa.
2. Zgodnie z Konstytucją Rzeczypospolitej Polskiej, kontrolę nad działalnością Rady
Ministrów w zakresie określonym przepisami Konstytucji i ustaw sprawuje:
A. Prezydent Rzeczypospolitej Polskiej,
B. Senat,
C. Sejm.
3. Zgodnie z Konstytucją Rzeczypospolitej Polskiej, o stanie wojny i o zawarciu
pokoju w imieniu Rzeczypospolitej Polskiej decyduje:
A. Sejm,
B. Rada Ministrów,
C. Senat.
4. Zgodnie z Konstytucją Rzeczypospolitej Polskiej, w postępowaniu w sprawie
ustawy, której projekt został uznany za pilny, termin jej rozpatrzenia przez Senat
wynosi:
A. 14 dni,
B. 15 dni,
C. 30 dni.
5. Zgodnie z Konstytucją Rzeczypospolitej Polskiej, kadencja Prezydenta
Rzeczypospolitej Polskiej rozpoczyna się w dniu:
A. odbioru przez niego zaświadczenia o wyborze,
B. objęcia przez niego urzędu,
C. zakończenia wyborów Prezydenta Rzeczypospolitej Polskiej.
EGZAMIN WSTĘPNY DLA KANDYDATÓW NA APLIKANTÓW KOMORNICZYCH 3
6. Zgodnie z Konstytucją Rzeczypospolitej Polskiej, najwyższym zwierzchnikiem Sił
Zbrojnych Rzeczypospolitej Polskiej jest:
A. Szef Sztabu Generalnego,
B. Minister Obrony Narodowej,
C. Prezydent Rzeczypospolitej Polskiej.
7. Zgodnie z Konstytucją Rzeczypospolitej Polskiej, Prezydent Rzeczypospolitej
Polskiej może zwołać Radę Gabinetową:
A. w sprawach szczególnej wagi,
B. wyłącznie w sprawach dotyczących polityki zagranicznej,
C. wyłącznie w sprawach obronności.
8. Zgodnie z Konstytucją Rzeczypospolitej Polskiej, solidarną odpowiedzialność za
działalność Rady Ministrów członkowie Rady Ministrów ponoszą przed:
A. Sejmem,
B. Prezydentem Rzeczypospolitej Polskiej,
C. Prezesem Rady Ministrów.
9. Zgodnie z Konstytucją Rzeczypospolitej Polskiej, na straży niezależności sądów
i niezawisłości sędziów stoi:
A. Sąd Najwyższy,
B. Naczelny Sąd Administracyjny,
C. Krajowa Rada Sądownictwa.
10. Zgodnie z Konstytucją Rzeczypospolitej Polskiej, Prezes Narodowego Banku
Polskiego jest powoływany przez Sejm na wniosek:
A. Senatu,
B. Prezydenta Rzeczypospolitej Polskiej,
C. Rady Polityki Pieniężnej.
11. Zgodnie z ustawą o Rzeczniku Praw Obywatelskich, kadencja Rzecznika Praw
Obywatelskich trwa:
A. cztery lata,
B. pięć lat,
C. sześć lat.
4 EGZAMIN WSTĘPNY DLA KANDYDATÓW NA APLIKANTÓW KOMORNICZYCH
12. Zgodnie z Kodeksem cywilnym, każdy człowiek od chwili urodzenia ma:
A. zdolność prawną,
B. ograniczoną zdolność do czynności prawnych,
C. pełną zdolność do czynności prawnych.
13. Zgodnie z Kodeksem cywilnym, dla osoby ubezwłasnowolnionej częściowo
ustanawia się:
A. kuratelę,
B. opiekę,
C. prokurę.
14. Zgodnie z Kodeksem cywilnym, przepisy o ochronie dóbr osobistych osób
fizycznych:
A. stosuje się odpowiednio do osób prawnych,
B. zawsze stosuje się wprost do osób prawnych,
C. nie znajdują nigdy zastosowania do osób prawnych.
15. Zgodnie z Kodeksem cywilnym, firma (przedsiębiorcy):
A. nie może być zbyta,
B. może być zbyta,
C. może być zbyta, jeżeli przepis szczególny tak stanowi.
16. Zgodnie z Kodeksem cywilnym, częścią składową rzeczy jest wszystko, co nie może
być od niej odłączone bez uszkodzenia lub istotnej zmiany całości albo bez
uszkodzenia lub istotnej zmiany przedmiotu odłączonego; za części składowe
nieruchomości uważa się także:
A. rzeczy ruchome potrzebne do korzystania z niej zgodnie z jej przeznaczeniem,
jeżeli pozostają z nią w faktycznym związku odpowiadającym temu celowi,
B. prawa związane z jej własnością,
C. przedmioty połączone z nią tylko dla przemijającego użytku.
EGZAMIN WSTĘPNY DLA KANDYDATÓW NA APLIKANTÓW KOMORNICZYCH 5
17. Zgodnie z Kodeksem cywilnym, jeżeli ustawa uzależnia ważność albo określone
skutki czynności prawnej od urzędowego poświadczenia daty, poświadczenie takie
jest skuteczne także względem osób nieuczestniczących w dokonaniu tej czynności
prawnej (data pewna); czynność prawna ma datę pewną także:
A. w razie stwierdzenia dokonania czynności w jakimkolwiek dokumencie
urzędowym – od daty dokumentu urzędowego,
B. w razie stwierdzenia dokonania czynności w jakimkolwiek dokumencie
urzędowym – po 7 dniach od daty dokumentu urzędowego,
C. w razie stwierdzenia dokonania czynności w jakimkolwiek dokumencie – od dnia
następnego przypadającego po dacie podpisania tego dokumentu.
18. Zgodnie z Kodeksem cywilnym, warunek niemożliwy, jak również warunek
przeciwny ustawie lub zasadom współżycia społecznego:
A. pociąga za sobą nieważność czynności prawnej, gdy jest zawieszający,
B. pociąga za sobą nieważność czynności prawnej, gdy jest rozwiązujący,
C. uważa się zawsze za niezastrzeżony niezależnie od tego, czy jest zawieszający, czy
rozwiązujący.
19. Zgodnie z Kodeksem cywilnym, jeżeli termin jest oznaczony w miesiącach lub
latach, a ciągłość terminu nie jest wymagana:
A. miesiąc liczy się za dni trzydzieści, a rok za dni trzysta sześćdziesiąt pięć,
B. miesiąc liczy się za dni trzydzieści jeden, a rok za dni trzysta sześćdziesiąt sześć,
C. miesiąc liczy się za dni trzydzieści jeden, a rok za dni trzysta sześćdziesiąt pięć,
o ile ostatni dzień terminu nie następuje w roku przestępnym.
20. Zgodnie z Kodeksem cywilnym, terminy przedawnienia roszczeń majątkowych:
A. zawsze mogą być przedłużane, ale nigdy nie mogą być skracane przez czynność
prawną,
B. zawsze mogą być skracane, ale nigdy nie mogą być przedłużane przez czynność
prawną,
C. nie mogą być skracane ani przedłużane przez czynność prawną.
6 EGZAMIN WSTĘPNY DLA KANDYDATÓW NA APLIKANTÓW KOMORNICZYCH
21. Zgodnie z Kodeksem cywilnym, domniemywa się, że mury, płoty, miedze, rowy
i inne urządzenia podobne, znajdujące się na granicy gruntów sąsiadujących:
A. służą do wspólnego użytku sąsiadów,
B. zawsze stanowią współwłasność łączną sąsiadów,
C. stanowią rzeczy niczyje.
22. Zgodnie z Kodeksem cywilnym, roszczenie o zniesienie współwłasności:
A. przedawnia się z upływem lat trzech,
B. przedawnia się z upływem lat sześciu,
C. nie ulega przedawnieniu.
23. Zgodnie z Kodeksem cywilnym, umowa o przedłużenie wieczystego użytkowania:
A. powinna być zawarta w formie aktu notarialnego,
B. może być zawarta w formie pisemnej,
C. nie jest nigdy dopuszczalna w żadnej formie.
24. Zgodnie z Kodeksem cywilnym, służebność osobista:
A. nie może być nabyta przez zasiedzenie,
B. może być nabyta przez zasiedzenie tylko w wypadku, gdy polega na korzystaniu
z trwałego i widocznego urządzenia,
C. może być nabyta przez zasiedzenie, ale tylko przez dzieci, rodziców i małżonka
uprawnionego.
25. Zgodnie z Kodeksem cywilnym, zwłoka wierzyciela względem jednego z dłużników
solidarnych:
A. ma skutek także względem współdłużników,
B. nigdy nie ma skutku względem współdłużników,
C. nie ma skutku względem współdłużników niewypłacalnych.
EGZAMIN WSTĘPNY DLA KANDYDATÓW NA APLIKANTÓW KOMORNICZYCH 7
26. Zgodnie z Kodeksem cywilnym, jeżeli jedna ze stron, wyzyskując przymusowe
położenie, niedołęstwo, niedoświadczenie lub brak dostatecznego rozeznania
drugiej strony co do przedmiotu umowy, w zamian za swoje świadczenie
przyjmuje albo zastrzega dla siebie lub dla osoby trzeciej świadczenie, którego
wartość w chwili zawarcia umowy przewyższa w rażącym stopniu wartość jej
własnego świadczenia, druga strona przed upływem terminów wygaśnięcia
uprawnień może:
A. żądać wyłącznie rozwiązania umowy,
B. żądać wyłącznie zwiększenia świadczenia drugiej strony, ale nie może żądać
unieważnienia umowy,
C. według swego wyboru żądać zmniejszenia swego świadczenia lub zwiększenia
należnego jej świadczenia albo unieważnienia umowy.
27. Zgodnie z Kodeksem cywilnym, umowa dostawy:
A. wymaga formy pisemnej pod rygorem nieważności,
B. wymaga formy aktu notarialnego pod rygorem nieważności,
C. powinna być stwierdzona pismem.
28. Zgodnie z Kodeksem cywilnym, dzierżawę zawartą na czas dłuższy niż lat
trzydzieści poczytuje się po upływie tego terminu za:
A. zawartą na czas nieoznaczony,
B. przedłużoną o rok,
C. zakończoną.
29. Zgodnie z Kodeksem cywilnym, przez umowę składu przedsiębiorca składowy
zobowiązuje się do przechowania:
A. za wynagrodzeniem, oznaczonych w umowie nieruchomości,
B. za wynagrodzeniem, oznaczonych w umowie rzeczy ruchomych,
C. bez wynagrodzenia, oznaczonych w umowie nieruchomości.
30. Zgodnie z Kodeksem cywilnym, spadkobierca nabywa spadek:
A. zawsze z chwilą otwarcia testamentu,
B. z chwilą otwarcia spadku,
C. z chwilą złożenia oświadczenia o przyjęciu spadku wprost.
8 EGZAMIN WSTĘPNY DLA KANDYDATÓW NA APLIKANTÓW KOMORNICZYCH
31. Zgodnie z Kodeksem cywilnym, fundacja ustanowiona w testamencie przez
spadkodawcę może być spadkobiercą, jeżeli zostanie wpisana do rejestru w ciągu:
A. dwóch lat od ogłoszenia testamentu,
B. trzech lat od ogłoszenia testamentu,
C. pięciu lat od ogłoszenia testamentu.
32. Zgodnie z Kodeksem cywilnym, spadkodawca (posiadający pełną zdolność do
czynności prawnych):
A. może odwołać cały testament, ale nie może odwołać jego poszczególnych
postanowień,
B. może w każdej chwili odwołać zarówno cały testament, jak i jego poszczególne
postanowienia,
C. nigdy nie może odwołać testamentu.
33. Zgodnie z Kodeksem cywilnym, jeżeli spadkodawca powołał kilku spadkobierców
testamentowych, a jeden z nich nie chce lub nie może być spadkobiercą,
przeznaczony dla niego udział, w braku odmiennej woli spadkodawcy:
A. przypada zawsze spadkobiercom ustawowym,
B. przypada pozostałym spadkobiercom testamentowym zawsze w częściach równych
(przyrost),
C. przypada pozostałym spadkobiercom testamentowym w stosunku do
przypadających im udziałów (przyrost).
34. Zgodnie z Kodeksem cywilnym, przedmiotem zapisu windykacyjnego może być:
A. rzecz oznaczona tylko co do gatunku,
B. przedsiębiorstwo lub gospodarstwo rolne,
C. ogół praw wspólnika spółki kapitałowej.
35. Zgodnie z Kodeksem cywilnym, oświadczenie o przyjęciu lub o odrzuceniu spadku
może być złożone:
A. w ciągu sześciu miesięcy od dnia, w którym spadkobierca mający pełną zdolność
do czynności prawnych dowiedział się o tytule swego powołania,
B. w ciągu roku od dnia, w którym spadkobierca mający pełną zdolność do czynności
prawnych dowiedział się o tytule swego powołania,
C. nie wcześniej niż po upływie roku od dnia, w którym spadkodawca zmarł.
EGZAMIN WSTĘPNY DLA KANDYDATÓW NA APLIKANTÓW KOMORNICZYCH 9
36. Zgodnie z Kodeksem cywilnym, w razie prostego przyjęcia spadku spadkobierca:
A. nie ponosi odpowiedzialności za długi spadkowe,
B. ponosi odpowiedzialność za długi spadkowe tylko do wartości ustalonego
w inwentarzu stanu czynnego spadku,
C. ponosi odpowiedzialność za długi spadkowe bez ograniczenia.
37. Zgodnie z ustawą – Prawo wekslowe, zapłatę wekslu można zabezpieczyć
poręczeniem wekslowem (aval) co do całości sumy wekslowej lub co do jej części;
poręczenie oznacza się wyrazem „poręczam” lub innym zwrotem równoznacznym;
podpisuje je poręczyciel; poręczenie umieszcza się:
A. na wekslu albo na przedłużku,
B. w deklaracji wekslowej,
C. na osobnej karcie niepołączonej z wekslem.
38. Zgodnie z ustawą o księgach wieczystych i hipotece, prowadzenie ksiąg
wieczystych należy do właściwości sądów:
A. rejonowych,
B. okręgowych,
C. apelacyjnych.
39. Zgodnie z ustawą o księgach wieczystych i hipotece, hipoteka na nieruchomości
posiadającej przynależności:
A. obciąża wyłącznie te przynależności i odłączone części składowe,
B. obciąża także te przynależności,
C. nie obciąża tych przynależności.
40. Zgodnie z ustawą o własności lokali, ogół właścicieli, których lokale wchodzą
w skład określonej nieruchomości, tworzy:
A. radę nadzorczą,
B. zgromadzenie wspólników,
C. wspólnotę mieszkaniową.
10 EGZAMIN WSTĘPNY DLA KANDYDATÓW NA APLIKANTÓW KOMORNICZYCH
41. Zgodnie z ustawą o zastawie rejestrowym i rejestrze zastawów, rejestr zastawów
prowadzą:
A. sądy rejonowe (sądy gospodarcze),
B. sądy rejonowe (sądy pracy),
C. sądy okręgowe (sądy gospodarcze).
42. Zgodnie z ustawą o spółdzielniach mieszkaniowych, spółdzielcze własnościowe
prawo do lokalu:
A. jest prawem niezbywalnym,
B. nie przechodzi na spadkobierców,
C. podlega egzekucji.
43. Zgodnie z ustawą o ochronie praw lokatorów, mieszkaniowym zasobie gminy
i o zmianie Kodeksu cywilnego, tworzenie warunków do zaspokajania potrzeb
mieszkaniowych wspólnoty samorządowej należy do zadań własnych:
A. województwa,
B. sołectwa,
C. gminy.
44. Zgodnie z ustawą o Krajowym Rejestrze Zadłużonych, Krajowy Rejestr
Zadłużonych jest:
A. jawny,
B. niejawny,
C. jawny wyłącznie dla komorników sądowych.
45. Zgodnie z Kodeksem postępowania cywilnego, powództwo ze stosunku
członkostwa spółdzielni wytacza się:
A. wyłącznie według miejsca zamieszkania powoda,
B. wyłącznie według miejsca jej siedziby,
C. bądź według miejsca zamieszkania powoda, bądź według miejsca jej siedziby.
EGZAMIN WSTĘPNY DLA KANDYDATÓW NA APLIKANTÓW KOMORNICZYCH 11
46. Zgodnie z Kodeksem postępowania cywilnego, w sprawie, w której prokurator
wstąpił do postępowania, terminy do zaskarżenia orzeczeń sądowych, ustanowione
dla stron:
A. wiążą również prokuratora,
B. wiążą prokuratora tylko w sprawach niemajątkowych z zakresu prawa rodzinnego,
C. nie wiążą prokuratora.
47. Zgodnie z Kodeksem postępowania cywilnego, organizacje pozarządowe, których
zadanie statutowe nie polega na prowadzeniu działalności gospodarczej, w zakresie
swoich zadań statutowych mogą, za zgodą osoby fizycznej wyrażoną na piśmie,
wytaczać powództwa na jej rzecz w sprawach o:
A. ochronę konsumentów,
B. naruszenie posiadania,
C. uzgodnienie treści księgi wieczystej z rzeczywistym stanem prawnym.
48. Zgodnie z Kodeksem postępowania cywilnego, pełnomocnikiem procesowym może
być:
A. każda osoba fizyczna posiadająca zdolność do czynności prawnych,
B. każda osoba prawna posiadająca organ umocowany do jej reprezentowania,
C. adwokat lub radca prawny.
49. Zgodnie z Kodeksem postępowania cywilnego, strona powinna zwrócić uwagę sądu
na uchybienie przepisom postępowania, wnosząc o wpisanie do protokołu:
A. sprzeciwu,
B. opozycji,
C. zastrzeżenia.
50. Zgodnie z Kodeksem postępowania cywilnego, jeżeli kodeks przewiduje grzywnę
bez określenia jej wysokości, grzywnę wymierza się w kwocie do trzech tysięcy
złotych; grzywny ściąga się na rzecz Skarbu Państwa:
A. w drodze egzekucji sądowej,
B. w drodze egzekucji administracyjnej,
C. na podstawie przepisów ustawy – Ordynacja podatkowa.
12 EGZAMIN WSTĘPNY DLA KANDYDATÓW NA APLIKANTÓW KOMORNICZYCH
51. Zgodnie z Kodeksem postępowania cywilnego, jeżeli strona nie dokonała
w terminie czynności procesowej bez swojej winy, sąd na jej wniosek postanowi
przywrócenie terminu; pismo z wnioskiem o przywrócenie terminu wnosi się do
sądu, w którym czynność miała być dokonana, w ciągu:
A. tygodnia od czasu ustania przyczyny uchybienia terminu,
B. dwóch tygodni od czasu ustania przyczyny uchybienia terminu,
C. miesiąca od czasu ustania przyczyny uchybienia terminu.
52. Zgodnie z Kodeksem postępowania cywilnego, jeżeli rozstrzygnięcie sprawy zależy
od wyniku postępowania toczącego się przed Trybunałem Konstytucyjnym albo
Trybunałem Sprawiedliwości Unii Europejskiej, sąd:
A. zawiesza postępowanie z urzędu,
B. może zawiesić postępowanie z urzędu,
C. umarza postępowanie.
53. Zgodnie z Kodeksem postępowania cywilnego, mediacja jest:
A. obowiązkowa w każdej sprawie,
B. obowiązkowa wyłącznie w sprawach o ochronę konsumentów,
C. dobrowolna.
54. Zgodnie z Kodeksem postępowania cywilnego, jeżeli o to samo roszczenie
pomiędzy tymi samymi stronami sprawa została już prawomocnie osądzona, sąd:
A. zwróci pozew,
B. odrzuci pozew,
C. oddali powództwo.
55. Zgodnie z Kodeksem postępowania cywilnego, pozwany, przeciwko któremu
zapadł wyrok zaoczny, może złożyć w ciągu dwóch tygodni od doręczenia mu
wyroku:
A. apelację,
B. zarzuty,
C. sprzeciw.
EGZAMIN WSTĘPNY DLA KANDYDATÓW NA APLIKANTÓW KOMORNICZYCH 13
56. Zgodnie z Kodeksem postępowania cywilnego, jeżeli sąd nie orzekł o całości
żądania, o natychmiastowej wykonalności albo nie zamieścił w wyroku
dodatkowego orzeczenia, które według przepisów ustawy powinien był zamieścić
z urzędu, strona może zgłosić w ciągu dwóch tygodni od ogłoszenia wyroku, a gdy
doręczenie wyroku następuje z urzędu – od jego doręczenia:
A. wniosek o sprostowanie wyroku,
B. wniosek o uzupełnienie wyroku,
C. wniosek o wykładnię wyroku.
57. Zgodnie z Kodeksem postępowania cywilnego, jeżeli apelacja jest bezzasadna, sąd
drugiej instancji:
A. umarza postępowanie,
B. oddala apelację,
C. odrzuca apelację.
58. Zgodnie z Kodeksem postępowania cywilnego, na orzeczenie referendarza
sądowego w przypadkach, w których na postanowienie sądu służyłoby zażalenie,
służy:
A. zażalenie,
B. odwołanie,
C. skarga.
59. Zgodnie z Kodeksem postępowania cywilnego, wniosek o wyłączenie komornika
sądowego rozpoznaje:
A. prezes sądu rejonowego właściwego ze względu na siedzibę kancelarii komornika,
B. sąd rejonowy właściwy ze względu na siedzibę kancelarii komornika,
C. sąd okręgowy właściwy ze względu na siedzibę kancelarii komornika.
60. Zgodnie z Kodeksem postępowania cywilnego, sąd rozpoznaje sprawy egzekucyjne
na posiedzeniu niejawnym, chyba że zachodzi potrzeba wyznaczenia rozprawy
albo wysłuchania na posiedzeniu stron lub innych osób; w sprawach tych sąd
wydaje orzeczenia w formie:
A. zarządzeń,
B. postanowień,
C. nakazów zapłaty.
14 EGZAMIN WSTĘPNY DLA KANDYDATÓW NA APLIKANTÓW KOMORNICZYCH
61. Zgodnie z Kodeksem postępowania cywilnego, tytuł wykonawczy wystawiony
przeciwko dłużnikowi pozostającemu w związku małżeńskim jest podstawą do
prowadzenia egzekucji:
A. tylko z majątku osobistego dłużnika,
B. z całego majątku wspólnego dłużnika i jego małżonka,
C. nie tylko z majątku osobistego dłużnika, lecz także z pobranego przez niego
wynagrodzenia za pracę lub dochodów uzyskanych z prowadzenia przez niego
innej działalności zarobkowej oraz z korzyści uzyskanych z jego praw autorskich
i praw pokrewnych, praw własności przemysłowej oraz innych praw twórcy.
62. Zgodnie z Kodeksem postępowania cywilnego, do egzekucji ze wspólnego majątku
wspólników spółki prawa cywilnego konieczny jest tytuł egzekucyjny wydany
przeciwko:
A. spółce prawa cywilnego,
B. spółce prawa cywilnego i wszystkim wspólnikom tej spółki,
C. wszystkim wspólnikom spółki prawa cywilnego.
63. Zgodnie z Kodeksem postępowania cywilnego, w razie potrzeby prowadzenia
egzekucji na rzecz kilku osób lub przeciwko kilku osobom albo z kilku składowych
części majątku tego samego dłużnika, sąd oprócz pierwszego tytułu wykonawczego
może wydawać dalsze tytuły, oznaczając:
A. tylko ich liczbę porządkową,
B. wyłącznie cel, do którego mają służyć,
C. cel, do którego mają służyć, i ich liczbę porządkową.
64. Zgodnie z Kodeksem postępowania cywilnego, jeżeli egzekucja z jednej części
majątku dłużnika oczywiście wystarcza na zaspokojenie wierzyciela, dłużnik może:
A. żądać zawieszenia egzekucji z pozostałej części majątku,
B. żądać umorzenia egzekucji z pozostałej części majątku,
C. żądać w drodze powództwa zwolnienia spod egzekucji pozostałej części majątku.
EGZAMIN WSTĘPNY DLA KANDYDATÓW NA APLIKANTÓW KOMORNICZYCH 15
65. Zgodnie z Kodeksem postępowania cywilnego, jeżeli złożona w postępowaniu
egzekucyjnym kwota pieniężna nie podlega natychmiastowemu wydaniu, powinna
być złożona na rachunek depozytowy:
A. Ministra Sprawiedliwości,
B. Ministra Finansów,
C. Ministra Spraw Wewnętrznych.
66. Zgodnie z Kodeksem postępowania cywilnego, jeżeli egzekucja nie dotyczy
roszczeń wynikających z działalności gospodarczej a spadkobiercy dłużnika nie
objęli spadku albo nie są znani i nie ma kuratora spadku, sąd na wniosek
wierzyciela ustanowi dla nich:
A. zarząd sukcesyjny,
B. kuratora,
C. syndyka.
67. Zgodnie z Kodeksem postępowania cywilnego, jeżeli okaże się, że egzekucja nie
należy do organów sądowych, postępowanie egzekucyjne:
A. umarza się z urzędu w całości lub części,
B. zawiesza się z urzędu,
C. zawiesza się wyłącznie na wniosek wierzyciela.
68. Zgodnie z Kodeksem postępowania cywilnego, w postępowaniu egzekucyjnym na
postanowienie sądu rejonowego co do zawieszenia lub umorzenia postępowania
przysługuje:
A. apelacja,
B. zażalenie,
C. sprzeciw.
69. Zgodnie z Kodeksem postępowania cywilnego, egzekucja z nieruchomości należy
do komornika działającego przy sądzie, w którego okręgu:
A. dłużnik ma miejsce zamieszkania,
B. wierzyciel ma miejsce zamieszkania,
C. nieruchomość jest położona.
16 EGZAMIN WSTĘPNY DLA KANDYDATÓW NA APLIKANTÓW KOMORNICZYCH
70. Zgodnie z Kodeksem postępowania cywilnego, zajęta nieruchomość ulega
sprzedaży przez licytację publiczną; termin licytacji nie może być wyznaczony
wcześniej niż przed uprawomocnieniem się wyroku, na podstawie którego
wszczęto egzekucję i po upływie:
A. tygodnia od uprawomocnienia się opisu i oszacowania,
B. dziesięciu dni od uprawomocnienia się opisu i oszacowania,
C. dwóch tygodni od uprawomocnienia się opisu i oszacowania.
71. Zgodnie z ustawą o kosztach sądowych w sprawach cywilnych, opłatę stałą pobiera
się w sprawach o prawa niemajątkowe oraz we wskazanych w ustawie niektórych
sprawach o prawa majątkowe, w wysokości jednakowej, niezależnie od wartości
przedmiotu sporu lub wartości przedmiotu zaskarżenia; opłata stała nie może być:
A. niższa niż 30 złotych i wyższa niż 10 000 złotych,
B. niższa niż 20 złotych i wyższa niż 20 000 złotych,
C. niższa niż 10 złotych i wyższa niż 30 000 złotych.
72. Zgodnie z ustawą o skardze na naruszenie prawa strony do rozpoznania sprawy
w postępowaniu przygotowawczym prowadzonym lub nadzorowanym przez
prokuratora i postępowaniu sądowym bez nieuzasadnionej zwłoki, jeżeli skarga
dotyczy przewlekłości postępowania prowadzonego przez komornika sądowego,
sąd właściwy do rozpoznania skargi zawiadamia o toczącym się postępowaniu:
A. komornika sądowego oraz Skarb Państwa – prezesa tego sądu rejonowego, przy
którym działa komornik sądowy, doręczając im odpis skargi,
B. Krajową Radę Komorniczą, doręczając jej odpis skargi,
C. właściwą izbę komorniczą, doręczając jej odpis skargi.
73. Zgodnie z Kodeksem karnym, przestępstwo jest:
A. zawsze zbrodnią,
B. zawsze występkiem,
C. zbrodnią albo występkiem.
EGZAMIN WSTĘPNY DLA KANDYDATÓW NA APLIKANTÓW KOMORNICZYCH 17
74. Zgodnie z Kodeksem karnym, zbrodnią jest czyn zabroniony zagrożony karą
pozbawienia wolności na czas nie krótszy od:
A. roku albo karą surowszą,
B. lat 2 albo karą surowszą,
C. lat 3 albo karą surowszą.
75. Zgodnie z Kodeksem karnym, karą jest:
A. nawiązka,
B. ograniczenie wolności,
C. pozbawienie praw publicznych.
76. Zgodnie z Kodeksem karnym, podanie wyroku do publicznej wiadomości jest:
A. karą,
B. środkiem karnym,
C. środkiem zabezpieczającym.
77. Zgodnie z Kodeksem karnym, korzyścią majątkową lub osobistą jest korzyść:
A. wyłącznie dla siebie,
B. wyłącznie dla kogo innego,
C. zarówno dla siebie, jak i dla kogo innego.
78. Zgodnie z ustawą o Krajowym Rejestrze Sądowym, wpisy do Krajowego Rejestru
Sądowego podlegają obowiązkowi ogłoszenia:
A. w Monitorze Sądowym i Gospodarczym, chyba że ustawa stanowi inaczej,
B. na stronie internetowej sądu rejestrowego, chyba że ustawa stanowi inaczej,
C. na stronie internetowej Sądu Okręgowego w Warszawie, chyba że ustawa stanowi
inaczej.
18 EGZAMIN WSTĘPNY DLA KANDYDATÓW NA APLIKANTÓW KOMORNICZYCH
79. Zgodnie z ustawą o Centralnej Ewidencji i Informacji o Działalności Gospodarczej
i Punkcie Informacji dla Przedsiębiorcy, numer PESEL przedsiębiorcy, o ile taki
posiada:
A. nie podlega wpisowi do Centralnej Ewidencji i Informacji o Działalności
Gospodarczej,
B. podlega wpisowi do Centralnej Ewidencji i Informacji o Działalności
Gospodarczej,
C. podlega wpisowi do Centralnej Ewidencji i Informacji o Działalności
Gospodarczej, ale tylko na wniosek przedsiębiorcy.
80. Zgodnie z ustawą – Prawo upadłościowe, sprawy o ogłoszenie upadłości
przedsiębiorcy rozpoznaje sąd upadłościowy w składzie:
A. jednego sędziego zawodowego,
B. jednego sędziego zawodowego i dwóch ławników,
C. trzech sędziów zawodowych.
81. Zgodnie z ustawą – Prawo upadłościowe, wniosek o ogłoszenie upadłości może
zgłosić:
A. wyłącznie Komisja Nadzoru Finansowego,
B. wyłącznie wierzyciel,
C. dłużnik lub każdy z jego wierzycieli osobistych.
82. Zgodnie z ustawą – Prawo upadłościowe, datą upadłości jest data:
A. wydania postanowienia o ogłoszeniu upadłości,
B. uprawomocnienia się postanowienia o ogłoszeniu upadłości,
C. doręczenia postanowienia o ogłoszeniu upadłości syndykowi.
83. Zgodnie z ustawą – Prawo upadłościowe, postępowanie egzekucyjne skierowane do
majątku wchodzącego w skład masy upadłości, wszczęte przed dniem ogłoszenia
upadłości, z dniem ogłoszenia upadłości:
A. ulega zawieszeniu z mocy prawa,
B. umarza się z mocy prawa,
C. umarza się wyłącznie na wniosek dłużnika.
EGZAMIN WSTĘPNY DLA KANDYDATÓW NA APLIKANTÓW KOMORNICZYCH 19
84. Zgodnie z ustawą – Prawo upadłościowe, skargi na czynności komornika
rozpoznaje w postępowaniu upadłościowym dotyczącym przedsiębiorcy:
A. Krajowa Rada Komornicza,
B. sędzia-komisarz,
C. syndyk.
85. Zgodnie z ustawą – Prawo restrukturyzacyjne, sąd stwierdza wygaśnięcie funkcji
nadzorcy sądowego będącego osobą fizyczną w przypadku:
A. jego śmierci,
B. stwierdzenia, że nienależycie wykonuje swoje obowiązki,
C. braku poprawy w wykonywaniu obowiązków mimo nałożonej grzywny.
86. Zgodnie z Kodeksem spółek handlowych, firma spółki jawnej powinna zawierać
nazwiska lub firmy (nazwy) wszystkich wspólników albo nazwisko albo firmę
(nazwę) jednego albo kilku wspólników oraz dodatkowe oznaczenie „spółka
jawna”; dopuszczalne jest używanie w obrocie skrótu:
A. „s.j.”,
B. „sp. jaw.”,
C. „sp. j.”.
87. Zgodnie z Kodeksem spółek handlowych, partnerem w spółce partnerskiej może
być osoba uprawniona do wykonywania następującego zawodu:
A. notariusza,
B. referendarza sądowego,
C. komornika sądowego.
88. Zgodnie z Kodeksem spółek handlowych, komplementariusz w spółce
komandytowej ponosi odpowiedzialność za zobowiązania tej spółki:
A. bez ograniczenia,
B. do wysokości sumy komandytowej,
C. w granicach wkładu wniesionego do spółki.
20 EGZAMIN WSTĘPNY DLA KANDYDATÓW NA APLIKANTÓW KOMORNICZYCH
89. Zgodnie z Kodeksem spółek handlowych, spółka komandytowa powstaje z chwilą:
A. zawarcia umowy spółki przez wspólników,
B. wniesienia wkładów przez wspólników,
C. wpisu do rejestru przedsiębiorców.
90. Zgodnie z Kodeksem spółek handlowych, kapitał zakładowy spółki z ograniczoną
odpowiedzialnością powinien wynosić co najmniej:
A. 1000 złotych,
B. 2000 złotych,
C. 5000 złotych.
91. Zgodnie z Kodeksem pracy, rozwiązanie umowy o pracę bez wypowiedzenia
z winy pracownika nie może nastąpić po upływie:
A. 7 dni od uzyskania przez pracodawcę wiadomości o okoliczności uzasadniającej
rozwiązanie umowy,
B. 14 dni od uzyskania przez pracodawcę wiadomości o okoliczności uzasadniającej
rozwiązanie umowy,
C. 1 miesiąca od uzyskania przez pracodawcę wiadomości o okoliczności
uzasadniającej rozwiązanie umowy.
92. Zgodnie z Kodeksem pracy, z dniem śmierci pracownika stosunek pracy:
A. wygasa,
B. rozwiązuje się przy jednoczesnym odpowiednim zastosowaniu przepisów
o wypowiedzeniu umowy o pracę przez jedną ze stron stosunku pracy,
C. rozwiązuje się bez zachowania okresu wypowiedzenia.
93. Zgodnie z ustawą o systemie ubezpieczeń społecznych, ubezpieczenia społeczne nie
obejmują:
A. ubezpieczenia rentowego,
B. ubezpieczenia emerytalnego,
C. ubezpieczenia z tytułu odpowiedzialności cywilnej.
EGZAMIN WSTĘPNY DLA KANDYDATÓW NA APLIKANTÓW KOMORNICZYCH 21
94. Zgodnie z Kodeksem rodzinnym i opiekuńczym, małżonkowie mogą ustawową
wspólność majątkową rozszerzyć lub ograniczyć albo ustanowić rozdzielność
majątkową lub rozdzielność majątkową z wyrównaniem dorobków przez umowę
majątkową zawartą w formie:
A. ustnej,
B. pisemnej,
C. aktu notarialnego.
95. Zgodnie z Kodeksem rodzinnym i opiekuńczym, w razie uznania jednego
z małżonków za zmarłego domniemywa się, że małżeństwo ustało:
A. z chwilą, która w orzeczeniu o uznaniu tego małżonka za zmarłego została
oznaczona jako chwila jego śmierci,
B. po upływie 7 dni od wydania orzeczenia o uznaniu tego małżonka za zmarłego,
C. po upływie 14 dni od wydania orzeczenia o uznaniu tego małżonka za zmarłego.
96. Zgodnie z Kodeksem rodzinnym i opiekuńczym, małżonek pozostający
w separacji:
A. nie może zawrzeć małżeństwa,
B. może zawrzeć małżeństwo,
C. może zawrzeć małżeństwo jedynie za zgodą kierownika urzędu stanu cywilnego.
97. Zgodnie z Kodeksem rodzinnym i opiekuńczym, powinowactwo między
małżonkiem a krewnymi drugiego małżonka:
A. ustaje z chwilą rozwiązania małżeństwa przez rozwód,
B. ustaje z chwilą śmierci jednego z małżonków,
C. trwa mimo ustania małżeństwa.
98. Zgodnie z Kodeksem rodzinnym i opiekuńczym, roszczenia opiekuna
od pozostającego pod opieką tytułem zwrotu nakładów i wydatków związanych
ze sprawowaniem opieki, przedawniają się od ustania opieki lub zwolnienia
opiekuna z upływem lat:
A. trzech,
B. sześciu,
C. dziesięciu.
22 EGZAMIN WSTĘPNY DLA KANDYDATÓW NA APLIKANTÓW KOMORNICZYCH
99. Zgodnie z ustawą o fundacjach, fundacja uzyskuje osobowość prawną z chwilą:
A. wpisania do Krajowego Rejestru Sądowego,
B. ustalenia statutu przez fundatora,
C. podjęcia uchwały o ustaleniu statutu przez zarząd fundacji.
100. Zgodnie z ustawą o samorządzie gminnym, organem gminy nie jest:
A. rada gminy,
B. sołtys,
C. wójt (burmistrz, prezydent miasta).
101. Zgodnie z ustawą o samorządzie gminnym, statut gminy:
A. podlega ogłoszeniu w wojewódzkim dzienniku urzędowym,
B. podlega ogłoszeniu w Monitorze Sądowym i Gospodarczym,
C. nie podlega ogłoszeniu.
102. Zgodnie z ustawą o samorządzie powiatowym, klub radnych tworzy co najmniej:
A. 2 radnych,
B. 3 radnych,
C. 5 radnych.
103. Zgodnie z ustawą o samorządzie województwa, sejmik województwa określa
wymagania, jakie powinien spełniać projekt budżetu obywatelskiego, w drodze:
A. uchwały,
B. regulaminu,
C. postanowienia.
104. Zgodnie z ustawą o samorządzie województwa, sejmik województwa obraduje na
sesjach zwoływanych przez przewodniczącego sejmiku w miarę potrzeby, nie
rzadziej jednak niż:
A. raz na kwartał,
B. raz na sześć miesięcy,
C. raz na rok.
EGZAMIN WSTĘPNY DLA KANDYDATÓW NA APLIKANTÓW KOMORNICZYCH 23
105. Zgodnie z ustawą o wojewodzie i administracji rządowej w województwie, spory
między wojewodami oraz między wojewodą a członkiem Rady Ministrów lub
centralnym organem administracji rządowej rozstrzyga:
A. sąd rejonowy,
B. Prezes Rady Ministrów,
C. Prezydent Rzeczypospolitej Polskiej.
106. Zgodnie z ustawą o ewidencji ludności, numer PESEL jest zmieniany w przypadku
zmiany:
A. miejsca zameldowania,
B. płci,
C. stanu cywilnego.
107. Zgodnie z ustawą o pomocy osobom uprawnionym do alimentów, świadczenia
z funduszu alimentacyjnego przysługują w wysokości bieżąco ustalonych
alimentów, jednakże nie wyższej niż:
A. 500 zł,
B. 1000 zł,
C. 1500 zł.
108. Zgodnie z Kodeksem postępowania administracyjnego, postępowanie
administracyjne jest:
A. zawsze jednoinstancyjne,
B. zawsze dwuinstancyjne,
C. dwuinstancyjne, chyba że przepis szczególny stanowi inaczej.
109. Zgodnie z Kodeksem postępowania administracyjnego, organami wyższego stopnia
w rozumieniu Kodeksu postępowania administracyjnego w stosunku do
wojewodów są:
A. właściwi w sprawie ministrowie,
B. samorządowe kolegia odwoławcze,
C. regionalne izby obrachunkowe.
24 EGZAMIN WSTĘPNY DLA KANDYDATÓW NA APLIKANTÓW KOMORNICZYCH
110. Zgodnie z Kodeksem postępowania administracyjnego, jeżeli w podaniu nie
wskazano adresu wnoszącego i nie ma możności ustalenia tego adresu na
podstawie posiadanych danych:
A. podanie podlega odrzuceniu, na które służy zażalenie,
B. podanie pozostawia się bez rozpoznania,
C. podanie podlega odrzuceniu, na które nie służy zażalenie.
111. Zgodnie z Kodeksem postępowania administracyjnego, organ administracji
publicznej może prostować w drodze postanowienia błędy pisarskie i rachunkowe
oraz inne oczywiste omyłki w wydanych przez ten organ decyzjach:
A. wyłącznie z urzędu,
B. wyłącznie na żądanie strony,
C. z urzędu lub na żądanie strony.
112. Zgodnie z Kodeksem postępowania administracyjnego, postanowienie w sprawie
zatwierdzenia bądź odmowy zatwierdzenia ugody powinno być wydane w ciągu:
A. siedmiu dni od dnia zawarcia ugody,
B. czternastu dni od dnia zawarcia ugody,
C. miesiąca od dnia zawarcia ugody.
113. Zgodnie z Kodeksem postępowania administracyjnego, od decyzji wydanej
w pierwszej instancji przez ministra lub samorządowe kolegium odwoławcze,
strona niezadowolona z decyzji może:
A. złożyć odwołanie,
B. złożyć zażalenie,
C. zwrócić się do tego organu z wnioskiem o ponowne rozpatrzenie sprawy.
114. Zgodnie z Kodeksem postępowania administracyjnego, organ administracji
publicznej stwierdza nieważność decyzji (jeżeli od dnia jej doręczenia lub
ogłoszenia nie upłynęło dziesięć lat, a także gdy decyzja nie wywołała
nieodwracalnych skutków prawnych), która:
A. wydana została w wyniku przestępstwa,
B. wydana została z naruszeniem przepisów o właściwości,
C. wydana została bez uzyskania wymaganego prawem stanowiska innego organu.
EGZAMIN WSTĘPNY DLA KANDYDATÓW NA APLIKANTÓW KOMORNICZYCH 25
115. Zgodnie z ustawą o postępowaniu egzekucyjnym w administracji, o ile przepis
szczególny nie stanowi inaczej, grzywny i kary pieniężne wymierzane przez organy
administracji publicznej:
A. nie podlegają egzekucji administracyjnej,
B. podlegają egzekucji administracyjnej,
C. podlegają egzekucji administracyjnej wyłącznie do kwoty 1000 złotych.
116. Zgodnie z ustawą o postępowaniu egzekucyjnym w administracji, właściwość
miejscową organu egzekucyjnego w egzekucji należności pieniężnych
z nieruchomości położonej na obszarze właściwości jednego organu ustala się
według:
A. miejsca jej położenia,
B. miejsca zamieszkania lub siedziby zobowiązanego,
C. miejsca zamieszkania lub siedziby wierzyciela.
117. Zgodnie z ustawą o postępowaniu egzekucyjnym w administracji, w sprawie
zawieszenia postępowania egzekucyjnego organ egzekucyjny wydaje:
A. postanowienie,
B. zarządzenie,
C. decyzję administracyjną.
118. Zgodnie z ustawą o postępowaniu egzekucyjnym w administracji, na
postanowienie w sprawie umorzenia postępowania egzekucyjnego:
A. przysługuje zażalenie zobowiązanemu oraz wierzycielowi niebędącemu
jednocześnie organem egzekucyjnym,
B. przysługuje zażalenie wierzycielowi będącemu jednocześnie organem
egzekucyjnym,
C. nie przysługuje zażalenie ani zobowiązanemu, ani wierzycielowi.
119. Zgodnie z ustawą o finansach publicznych, sektor finansów publicznych tworzy
między innymi:
A. Państwowe Gospodarstwo Leśne Lasy Państwowe,
B. Bankowy Fundusz Gwarancyjny,
C. Fundusz Kościelny.
26 EGZAMIN WSTĘPNY DLA KANDYDATÓW NA APLIKANTÓW KOMORNICZYCH
120. Zgodnie z ustawą – Ordynacja podatkowa, osobą fizyczną, osobą prawną lub
jednostką organizacyjną niemającą osobowości prawnej, obowiązaną na podstawie
przepisów prawa podatkowego do obliczenia i pobrania od podatnika podatku
i wpłacenia go we właściwym terminie organowi podatkowemu jest:
A. inkasent,
B. płatnik,
C. podatnik.
121. Zgodnie z Traktatem o Unii Europejskiej, Unia Europejska:
A. ma osobowość prawną,
B. nie ma osobowości prawnej,
C. ma osobowość prawną wyłącznie w zakresie wspólnej polityki bezpieczeństwa.
122. Zgodnie z Traktatem o funkcjonowaniu Unii Europejskiej, obrady Parlamentu
Europejskiego oraz Rady obradującej i głosującej nad projektem aktu
ustawodawczego są:
A. jawne,
B. niejawne,
C. jawne, o ile Komisja Europejska nie zadecyduje inaczej.
123. Zgodnie z ustawą – Prawo prywatne międzynarodowe, wybór prawa właściwego:
A. może być dokonany w przypadkach przewidzianych w ustawie,
B. może być dokonany w każdym przypadku,
C. nigdy nie może być dokonany.
124. Zgodnie z ustawą o Sądzie Najwyższym, Pierwszy Prezes Sądu Najwyższego jest
powoływany przez Prezydenta Rzeczypospolitej Polskiej na:
A. pięcioletnią kadencję,
B. sześcioletnią kadencję,
C. dziewięcioletnią kadencję.
EGZAMIN WSTĘPNY DLA KANDYDATÓW NA APLIKANTÓW KOMORNICZYCH 27
125. Zgodnie z ustawą o Sądzie Najwyższym, organem samorządu sędziów Sądu
Najwyższego jest między innymi:
A. Pierwszy Prezes Sądu Najwyższego,
B. Prezes Sądu Najwyższego,
C. Kolegium Sądu Najwyższego.
126. Zgodnie z ustawą – Prawo o ustroju sądów powszechnych, sądami powszechnymi
są:
A. sądy rejonowe, sądy okręgowe, sądy apelacyjne oraz Sąd Najwyższy,
B. sądy rejonowe, sądy okręgowe oraz sądy apelacyjne,
C. sądy rejonowe, sądy okręgowe, sądy apelacyjne oraz sądy wojskowe.
127. Zgodnie z ustawą – Prawo o ustroju sądów powszechnych, nadzór nad
działalnością sądów w zakresie orzekania sprawuje:
A. Sąd Najwyższy,
B. Minister Sprawiedliwości,
C. Krajowa Rada Sądownictwa.
128. Zgodnie z ustawą – Prawo o ustroju sądów powszechnych, referendarz sądowy jest
przewodniczącym wydziału:
A. ksiąg wieczystych,
B. cywilnego,
C. rodzinnego i opiekuńczego.
129. Zgodnie z ustawą – Prawo o ustroju sądów administracyjnych, wojewódzki sąd
administracyjny dzieli się na wydziały, które tworzy i znosi:
A. Minister Sprawiedliwości,
B. Prezydent Rzeczypospolitej Polskiej,
C. Prezes Naczelnego Sądu Administracyjnego.
130. Zgodnie z ustawą o komornikach sądowych, komornik sądowy jest
funkcjonariuszem publicznym działającym przy:
A. sądzie rejonowym,
B. sądzie okręgowym,
C. Krajowej Radzie Komorniczej.
28 EGZAMIN WSTĘPNY DLA KANDYDATÓW NA APLIKANTÓW KOMORNICZYCH
131. Zgodnie z ustawą o komornikach sądowych, komornik sądowy, w ramach
pełnionej służby, organizuje indywidualną kancelarię komorniczą; indywidualna
kancelaria komornicza to:
A. wyłącznie zespół osób służących do obsługi komornika sądowego w zakresie
powierzonych mu zadań i czynności,
B. wyłącznie zespół środków materialnych służących do obsługi komornika sądowego
w zakresie powierzonych mu czynności,
C. zespół osób i środków materialnych służących do obsługi komornika sądowego
w zakresie powierzonych mu zadań i czynności.
132. Zgodnie z ustawą o komornikach sądowych, komornik sądowy może prowadzić
tylko jedną indywidualną kancelarię komorniczą; komornik sądowy:
A. nie może tworzyć filii kancelarii, oddziałów ani innych jednostek organizacyjnych
służących jej obsłudze,
B. może tworzyć filie kancelarii, oddziały i inne jednostki organizacyjne służące jej
obsłudze, wyłącznie za zgodą Ministra Sprawiedliwości,
C. może tworzyć filie kancelarii, oddziały i inne jednostki organizacyjne służące jej
obsłudze, wyłącznie za zgodą Krajowej Rady Komorniczej.
133. Zgodnie z ustawą o komornikach sądowych, komornik sądowy jest obowiązany
utworzyć albo objąć indywidualną kancelarię komorniczą i zgłosić ten fakt
Ministrowi Sprawiedliwości, w terminie:
A. miesiąca od dnia zawiadomienia o tym, że decyzja o powołaniu na stanowisko
komornika sądowego jest ostateczna, o ile Minister Sprawiedliwości nie przedłużył
tego terminu,
B. 3 miesięcy od dnia zawiadomienia o tym, że decyzja o powołaniu na stanowisko
komornika sądowego jest ostateczna, o ile Minister Sprawiedliwości nie przedłużył
tego terminu,
C. 6 miesięcy od dnia zawiadomienia o tym, że decyzja o powołaniu na stanowisko
komornika sądowego jest ostateczna, o ile Minister Sprawiedliwości nie przedłużył
tego terminu.
EGZAMIN WSTĘPNY DLA KANDYDATÓW NA APLIKANTÓW KOMORNICZYCH 29
134. Zgodnie z ustawą o komornikach sądowych, na postanowienie Ministra
Sprawiedliwości o zawieszeniu komornika sądowego w czynnościach przysługuje:
A. zażalenie do Sądu Okręgowego w Warszawie, w terminie 7 dni od dnia doręczenia
postanowienia o zawieszeniu,
B. skarga do Wojewódzkiego Sądu Administracyjnego w Warszawie, w terminie 30
dni od dnia doręczenia postanowienia o zawieszeniu,
C. skarga do prezesa sądu rejonowego, przy którym działa komornik sądowy,
w terminie 14 dni od dnia doręczenia postanowienia o zawieszeniu.
135. Zgodnie z ustawą o komornikach sądowych, Minister Sprawiedliwości z urzędu
odwołuje, w drodze decyzji, komornika sądowego z zajmowanego stanowiska,
jeżeli komornik sądowy spowodował niedobór finansowy, polegający na
wydatkowaniu środków podlegających dokumentacji na działalność niezgodną
z ich przeznaczeniem, w wysokości przekraczającej:
A. 5 000 złotych,
B. 10 000 złotych,
C. 15 000 złotych.
136. Zgodnie z ustawą o komornikach sądowych, komornik sądowy dostosowuje dni
i godziny przyjęć interesantów do miejscowych warunków; dni i godziny przyjęć
interesantów są zatwierdzane przez:
A. prezesa sądu rejonowego, przy którym działa komornik sądowy,
B. prezesa właściwego sądu okręgowego,
C. radę właściwej izby komorniczej.
30 EGZAMIN WSTĘPNY DLA KANDYDATÓW NA APLIKANTÓW KOMORNICZYCH
137. Zgodnie z ustawą o komornikach sądowych, komornik sądowy jest obowiązany do
złożenia oświadczenia o swoim stanie majątkowym; oświadczenie majątkowe
składa się:
A. wyłącznie przed objęciem stanowiska komornika sądowego,
B. przed objęciem stanowiska komornika sądowego, a następnie co roku do dnia
30 kwietnia, według stanu na dzień 31 grudnia roku poprzedniego, a także
w terminie 30 dni od dnia zwolnienia stanowiska komornika sądowego,
C. przed objęciem stanowiska komornika sądowego, a następnie co roku do dnia
31 maja, według stanu na dzień 31 grudnia roku poprzedniego, a także w terminie
60 dni od dnia zwolnienia stanowiska komornika sądowego.
138. Zgodnie z ustawą o komornikach sądowych, komornik sądowy nie może być
zastępowany przez asesora komorniczego dłużej niż:
A. 30 dni w roku kalendarzowym,
B. 50 dni w roku kalendarzowym,
C. 60 dni w roku kalendarzowym.
139. Zgodnie z ustawą o komornikach sądowych, przy naborze na aplikację
komorniczą obowiązuje limit przyjęć; limit ten w danym roku nie może
przekraczać:
A. 5% ogółu liczby komorników sądowych na dzień 31 grudnia roku poprzedniego,
B. 10% ogółu liczby komorników sądowych na dzień 31 grudnia roku poprzedniego,
C. 15% ogółu liczby komorników sądowych na dzień 31 grudnia roku poprzedniego.
140. Zgodnie z ustawą o komornikach sądowych, aplikacja komornicza trwa:
A. 1 rok,
B. 2 lata,
C. 3 lata.
EGZAMIN WSTĘPNY DLA KANDYDATÓW NA APLIKANTÓW KOMORNICZYCH 31
141. Zgodnie z ustawą o komornikach sądowych, aplikacja komornicza jest odpłatna;
rada właściwej izby komorniczej:
A. może zwolnić aplikanta komorniczego od ponoszenia opłaty rocznej w całości lub
części, a także odroczyć jej płatność lub rozłożyć ją na raty,
B. nie może zwolnić aplikanta komorniczego od ponoszenia opłaty rocznej w całości
lub części, a także nie może odroczyć jej płatności lub rozłożyć jej na raty,
C. nie może zwolnić aplikanta komorniczego od ponoszenia opłaty rocznej w całości
lub części, ale może odroczyć jej płatność lub rozłożyć ją na raty.
142. Zgodnie z ustawą o komornikach sądowych, egzamin komorniczy składa się z:
A. 2 części pisemnych,
B. 4 części pisemnych,
C. 5 części pisemnych.
143. Zgodnie z ustawą o komornikach sądowych, od uchwały komisji egzaminacyjnej
o wyniku egzaminu komorniczego zdającemu przysługuje:
A. odwołanie do komisji egzaminacyjnej II stopnia przy Ministrze Sprawiedliwości,
B. zażalenie do Sądu Okręgowego w Warszawie,
C. skarga do rady właściwej izby komorniczej.
144. Zgodnie z ustawą o komornikach sądowych, wniosek o powołanie na stanowisko
asesora komorniczego składa się do:
A. prezesa właściwego sądu apelacyjnego,
B. prezesa właściwego sądu rejonowego,
C. rady właściwej izby komorniczej.
145. Zgodnie z ustawą o komornikach sądowych, samorząd komorniczy tworzą:
A. wyłącznie komornicy sądowi,
B. wyłącznie asesorzy komorniczy,
C. komornicy sądowi i asesorzy komorniczy.
32 EGZAMIN WSTĘPNY DLA KANDYDATÓW NA APLIKANTÓW KOMORNICZYCH
146. Zgodnie z ustawą o komornikach sądowych, karą dyscyplinarną wobec komornika
sądowego jest:
A. kara pieniężna w wysokości 1000 złotych,
B. zakaz przyjmowania spraw z wyboru wierzyciela na okres od 4 do 5 lat,
C. wydalenie ze służby komorniczej.
147. Zgodnie z ustawą o kosztach komorniczych, jeżeli na podstawie odrębnych
przepisów komornik sądowy jest płatnikiem podatku od towarów i usług, do
podstawy obliczenia opłaty:
A. zawsze wlicza się kwotę tego podatku,
B. nie wlicza się kwoty tego podatku,
C. wlicza się kwotę tego podatku obliczaną jedynie od należności głównej.
148. Zgodnie z ustawą o kosztach komorniczych, w razie oczywiście niecelowego
wszczęcia postępowania egzekucyjnego komornik sądowy wydaje postanowienie
o pobraniu od wierzyciela opłaty stosunkowej w wysokości:
A. 10% egzekwowanego świadczenia,
B. 20% egzekwowanego świadczenia,
C. 30% egzekwowanego świadczenia.
149. Zgodnie z ustawą o kosztach komorniczych, opłata stała od wniosku o wszczęcie
egzekucji wydania rzeczy ruchomej wynosi:
A. 100 złotych,
B. 400 złotych,
C. 800 złotych,
150. Zgodnie z ustawą o kosztach komorniczych, zwolnienie od kosztów sądowych
przysługujące stronie z mocy ustawy albo przyznane stronie w postępowaniu
rozpoznawczym:
A. nie rozciąga się na koszty komornicze,
B. rozciąga się na koszty komornicze,
C. rozciąga się na koszty komornicze jedynie w zakresie opłat stosunkowych.