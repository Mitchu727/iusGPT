 Ministerstwo Sprawiedliwości
Departament Zawodów Prawniczych

EGZAMIN WSTĘPNY
DLA KANDYDATÓW NA APLIKANTÓW
ADWOKACKICH I RADCOWSKICH
24 WRZEŚNIA 2022 r.
	
ZESTAW PYTAŃ TESTOWYCH

Pouczenie:

 1.	Zestaw pytań testowych i kartę odpowiedzi oznacza się indywidualnym kodem. Wylosowany numer kodu kandydat wpisuje w prawym górnym rogu na pierwszej stronie zestawu pytań testowych i na każdej stronie karty odpowiedzi. Nie jest dopuszczalne w żadnym miejscu zestawu pytań testowych i karty odpowiedzi wpisanie imienia i nazwiska ani też podpisanie się własnym imieniem i nazwiskiem. 
	
	Karta odpowiedzi bez prawidłowo zamieszczonego oznaczenia kodowego nie podlega ocenie Komisji Kwalifikacyjnej. 

 2.	Każdy kandydat otrzymuje:
	1) jeden egzemplarz zestawu pytań testowych, zawarty na 38 stronach; 
	2) jeden egzemplarz karty odpowiedzi, zawarty na 4 stronach.

 3.	Przed przystąpieniem do rozwiązania zestawu pytań testowych należy sprawdzić, czy zawiera on wszystkie kolejno ponumerowane strony od 1 do 38 oraz czy karta odpowiedzi zawiera 4 strony. W przypadku braku którejkolwiek ze stron, należy 
o tym niezwłocznie zawiadomić Komisję Kwalifikacyjną.

 4.	Zestaw pytań testowych składa się ze 150 pytań jednokrotnego wyboru, przy czym każde pytanie zawiera po 3 propozycje odpowiedzi. 
	Wybór odpowiedzi polega na zakreśleniu na karcie odpowiedzi znakiem „X” jednej z trzech propozycji odpowiedzi w odpowiedniej kolumnie (A albo B, albo C). 
	Prawidłowa jest odpowiedź, która w połączeniu z treścią pytania tworzy – w świetle obowiązującego prawa – zdanie prawdziwe. Na każde pytanie testowe tylko jedna odpowiedź jest prawidłowa. Niedopuszczalne jest dokonywanie dodatkowych założeń, wykraczających poza treść pytania.

 5.	Wyłączną podstawę ustalenia wyniku kandydata stanowią odpowiedzi zakreślone na karcie odpowiedzi. Odpowiedzi zaznaczone na zestawie pytań testowych nie będą podlegały ocenie. 

 6.	Zmiana zakreślonej odpowiedzi jest niedozwolona. 

 7.	Za każdą prawidłową odpowiedź kandydat otrzymuje 1 punkt. W przypadku zaznaczenia więcej niż jednej odpowiedzi, żadna z odpowiedzi nie podlega zaliczeniu jako prawidłowa. 

 8.	Prawidłowość odpowiedzi ocenia się według stanu prawnego na dzień 24 września 2022 r.

9.	Czas na rozwiązanie zestawu pytań testowych wynosi 150 minut (wyjątek: wydłużenie czasu egzaminu dla kandydata będącego osobą niepełnosprawną).
1.	Zgodnie z Kodeksem karnym, w stosunku do sprawcy usiłowania popełnienia czynu zabronionego, który dobrowolnie starał się zapobiec skutkowi stanowiącemu znamię czynu zabronionego, sąd: 
A.	stosuje nadzwyczajne złagodzenie kary,
B.	może zastosować nadzwyczajne złagodzenie kary,
C.	odstępuje od wymierzenia kary. 

2.	Zgodnie z Kodeksem karnym, kto wykorzystując uzależnienie innej osoby od siebie, poleca jej wykonanie czynu zabronionego, odpowiada za: 
A.	podżeganie,
B.	pomocnictwo,
C.	sprawstwo.

3.	Zgodnie z Kodeksem karnym, kto w zamiarze, aby inna osoba dokonała czynu zabronionego, wbrew prawnemu, szczególnemu obowiązkowi niedopuszczenia do popełnienia czynu zabronionego swoim zaniechaniem ułatwia innej osobie jego popełnienie, odpowiada za: 
A.	przygotowanie,
B.	pomocnictwo,
C.	sprawstwo.

4.	Zgodnie z Kodeksem karnym, nie podlega karze, kto:
A.	przekracza granice obrony koniecznej pod wpływem strachu lub wzburzenia usprawiedliwionych okolicznościami zamachu,
B.	przekracza granice stanu wyższej konieczności,
C.	przekracza granice ostatecznej potrzeby. 

5.	Zgodnie z Kodeksem karnym, w przypadku, gdy sprawca dopuszcza się czynu zabronionego w nieusprawiedliwionym błędnym przekonaniu, że zachodzi okoliczność wyłączająca bezprawność:  
A.	nie popełnia przestępstwa,
B.	nie podlega karze,
C.	sąd może zastosować nadzwyczajne złagodzenie kary. 

6.	Zgodnie z Kodeksem karnym, w sprawie o występek zagrożony karą pozbawienia wolności, niezależnie od dolnej granicy ustawowego zagrożenia przewidzianego 
w ustawie za dany czyn, jeżeli górna granica ustawowego zagrożenia wynosi mniej niż 10 lat, sąd może orzec jednocześnie:
A.	karę pozbawienia wolności w wymiarze przekraczającym 3 miesiące, oraz karę ograniczenia wolności do roku,
B.	karę pozbawienia wolności w wymiarze nieprzekraczającym 3 miesięcy, oraz karę ograniczenia wolności do lat 2,
C.	karę pozbawienia wolności w wymiarze 6 miesięcy, oraz karę ograniczenia wolności do roku. 

7.	Zgodnie z Kodeksem karnym, w wypadku warunkowego zawieszenia wykonania kary pozbawienia wolności wobec sprawcy młodocianego okres próby wynosi: 
A.	od roku do 3 lat i biegnie od uprawomocnienia się wyroku,
B.	od 2 do 5 lat i biegnie od uprawomocnienia się wyroku,
C.	od 3 do 5 lat i biegnie od uprawomocnienia się wyroku.

8.	Zgodnie z Kodeksem karnym, jeżeli ustawa tak stanowi, tytułem środka zabezpieczającego można orzec: 
A.	pozbawienie praw publicznych,
B.	zakaz wstępu na imprezę masową,
C.	obowiązek naprawienia szkody lub zadośćuczynienia za doznaną krzywdę.

9.	Zgodnie z Kodeksem karnym, jeżeli sprawca dopuścił się czynu zabronionego w  stanie niepoczytalności z powodu choroby psychicznej i nie mógł w czasie czynu rozpoznać jego znaczenia lub pokierować swoim postępowaniem, sąd może orzec tytułem środka zabezpieczającego zakaz prowadzenia pojazdów: 
A.	na czas oznaczony, nie krótszy niż 3 lata,  
B.	na czas oznaczony, nie krótszy niż 2 lata, a nie dłuższy niż 5 lat,
C.	bez określenia czasu jego obowiązywania. 



10.	Zgodnie z Kodeksem karnym, przepisów o przedawnieniu nie stosuje się do umyślnego przestępstwa:
A.	przeciwko życiu i zdrowiu, popełnionego na szkodę małoletniego, zagrożonego karą, której górna granica przekracza 5 lat pozbawienia wolności,
B.	pozbawienia wolności łączonego ze szczególnym udręczeniem, popełnionego przez funkcjonariusza publicznego w związku z pełnieniem obowiązków służbowych,
C.	przeciwko wolności seksualnej i obyczajności popełnionego na szkodę małoletniego poniżej 15 lat, zagrożonego karą pozbawienia wolności, której dolna granica wynosi co najmniej 2 lata. 

11.	Zgodnie z Kodeksem karnym, na wniosek pokrzywdzonego następuje ściganie przestępstwa, którego sprawca:
A.	ogranicza człowieka w przysługujących mu prawach ze względu na jego przynależność wyznaniową albo bezwyznaniowość,
B.	wdziera się do cudzego domu, mieszkania, lokalu, pomieszczenia albo ogrodzonego terenu albo wbrew żądaniu osoby uprawnionej miejsca takiego nie opuszcza,
C.	nieumyślnie naraża człowieka na bezpośrednie niebezpieczeństwo utraty życia albo ciężkiego uszczerbku na zdrowiu. 

12.	Zgodnie z Kodeksem karnym, sprawca kradzieży, który w celu zawładnięcia mieniem używa przemocy innego rodzaju niż przemoc wobec osoby, dopuszcza się przestępstwa: 
A.	kradzieży rozbójniczej,
B.	kradzieży szczególnie zuchwałej,
C.	rozboju.

13.	Zgodnie z Kodeksem postępowania karnego, sąd może cofnąć wyznaczenie obrońcy z urzędu, jeżeli okaże się, że nie istnieją okoliczności, na podstawie których go wyznaczono; na postanowienie sądu o cofnięciu wyznaczenia obrońcy z urzędu:
A.	przysługuje zażalenie do sądu wyższego rzędu,
B.	nie przysługuje zażalenie,
C.	przysługuje zażalenie do innego równorzędnego składu tego sądu.
14.	Zgodnie z Kodeksem postępowania karnego, pełnomocnika może ustanowić:
A.	strona inna niż oskarżony oraz osoba niebędąca stroną, jeżeli wymagają tego jej interesy w toczącym się postępowaniu, 
B.	podejrzany,
C.	oskarżony.

15.	Zgodnie z Kodeksem postępowania karnego, w wypadkach określonych w ustawie referendarz sądowy może wydawać:
A.	wyroki, postanowienia i zarządzenia,
B.	postanowienia lub zarządzenia, a także polecenia, które zgodnie z ustawą wydaje sąd,
C.	wyroki, postanowienia, a także polecenia, które zgodnie z ustawą wydaje sąd.

16.	Zgodnie z Kodeksem postępowania karnego, zarządzenie wymaga pisemnego uzasadnienia:
A.	zawsze, gdy jest sporządzone przez prokuratora,
B.	jeżeli podlega zaskarżeniu,
C.	zawsze, gdy jest sporządzone przez prezesa sądu.

17.	Zgodnie z Kodeksem postępowania karnego, jeżeli treść zeznań mogłaby narazić na hańbę świadka lub osobę dla niego najbliższą, świadek może:
A.	odmówić składania zeznań,
B.	żądać, aby przesłuchano go na rozprawie z wyłączeniem jawności,
C.	uchylić się od odpowiedzi na pytanie.

18.	Zgodnie z Kodeksem postępowania karnego, w toku oględzin lub eksperymentu procesowego:
A.	można dokonywać również przesłuchań lub innych czynności dowodowych,
B.	nie można przesłuchać oskarżonego,
C.	nie można przesłuchać oskarżonego ani świadków.




19.	Zgodnie z Kodeksem postępowania karnego, zawieszenie postępowania:
A.	nie stoi na przeszkodzie orzekaniu co do środków zapobiegawczych,
B.	stoi na przeszkodzie orzekaniu co do środków zapobiegawczych,
C.	nie stoi na przeszkodzie orzekaniu co do środków zapobiegawczych, chyba że zawieszenie postępowania trwa ponad rok; w takiej sytuacji można orzekać środki zapobiegawcze z wyjątkiem tymczasowego aresztowania.

20.	Zgodnie z Kodeksem postępowania karnego, po zamknięciu przewodu sądowego przewodniczący udziela głosu stronom, ich przedstawicielom oraz przedstawicielowi społecznemu; po wysłuchaniu głosów końcowych sąd:
A.	niezwłocznie przystępuje do narady,
B.	odracza rozprawę w celu przeprowadzenia narady,
C.	zarządza przerwę w rozprawie i może zarządzić przeprowadzenie narady.

21.	Zgodnie z Kodeksem postępowania karnego, jeżeli środek odwoławczy jest niedopuszczalny z mocy ustawy, prezes sądu pierwszej instancji:
A.	pozostawia go bez rozpoznania,
B.	uznaje go za bezskuteczny,
C.	odmawia jego przyjęcia.

22.	Zgodnie z Kodeksem postępowania karnego, stronom przysługuje skarga do Sądu Najwyższego od:
A.	postanowienia sądu uchylającego postanowienie prokuratora o umorzeniu postępowania,
B.	każdego wyroku sądu odwoławczego,
C.	wyroku sądu odwoławczego uchylającego wyrok sądu pierwszej instancji i przekazującego sprawę do ponownego rozpoznania.

23.	Zgodnie z Kodeksem wykroczeń, na postanowienie w przedmiocie zarządzenia wykonania zastępczej kary aresztu:
A.	przysługuje zażalenie jedynie wówczas, gdy orzeczono jednocześnie o  natychmiastowej wykonalności tego postanowienia,
B.	przysługuje zażalenie,
C.	nie przysługuje zażalenie.
24.	Zgodnie z Kodeksem wykroczeń, środkiem oddziaływania wychowawczego w stosunku do sprawcy czynu jest między innymi: 
A.	ostrzeżenie,
B.	nagana,
C.	nawiązka.

25.	Zgodnie z Kodeksem wykroczeń, prowadzący pojazd, który, uczestnicząc w wypadku drogowym, nie udziela niezwłocznej pomocy ofierze wypadku podlega:
A.	karze pozbawienia wolności do 3 miesięcy,
B.	karze aresztu albo grzywny,
C.	karze grzywny do 100 stawek dziennych albo karze nagany.

26.	Zgodnie z Kodeksem postępowania w sprawach o wykroczenia, obwinionym jest osoba:
A.	co do której wydano postanowienie o wszczęciu postępowania w sprawie o  wykroczenie,
B.	co do której wydano postanowienie o przedstawieniu zarzutu popełnienia wykroczenia,
C.	przeciwko której wniesiono wniosek o ukaranie w sprawie o wykroczenie.

27.	Zgodnie z Kodeksem postępowania w sprawach o wykroczenia, wyrok zaoczny doręcza się z urzędu:
A.	wyłącznie obwinionemu, także wówczas gdy obrońca został ustanowiony,
B.	obwinionemu i jego obrońcy, jeżeli został ustanowiony,
C.	wyłącznie obrońcy; jeżeli obwiniony nie ma obrońcy, prezes sądu wyznacza mu obrońcę z urzędu celem doręczenia wyroku zaocznego.

28.	Zgodnie z Kodeksem karnym skarbowym, prawomocny wyrok o zezwoleniu na dobrowolne poddanie się odpowiedzialności:
A.	podlega wpisowi do Krajowego Rejestru Karnego,
B.	nie podlega wpisowi do Krajowego Rejestru Karnego,
C.	podlega wpisowi do Krajowego Rejestru Karnego tylko wówczas, gdy sąd tak postanowi.

29.	Zgodnie z Kodeksem karnym skarbowym, w postępowaniu w stosunku do nieobecnych orzeczenie co do kary, środka karnego lub innego środka można ograniczyć do:
A.	zobowiązania do uiszczenia należności publicznoprawnej,
B.	podania wyroku do publicznej wiadomości,
C.	przepadku przedmiotów.

30.	Zgodnie z Kodeksem cywilnym, dla ubezwłasnowolnionego całkowicie ustanawia się opiekę, chyba że:
A.	jest on w stanie kierować swym postępowaniem, 
B.	ustanowiony został dla niego kurator,
C.	pozostaje on jeszcze pod władzą rodzicielską.

31.	Zgodnie z Kodeksem cywilnym, jeżeli osoba prawna nie może być reprezentowana lub prowadzić swoich spraw ze względu na brak organu albo brak w składzie organu uprawnionego do jej reprezentowania, sąd ustanawia dla niej:
A.	pełnomocnika, który podlega nadzorowi sądu właściwego ze względu na siedzibę osoby prawnej,
B.	opiekuna, który podlega nadzorowi sądu właściwego ze względu na siedzibę osoby prawnej,
C.	kuratora, który podlega nadzorowi sądu, który go ustanowił. 

32.	Zgodnie z Kodeksem cywilnym, własność i inne prawa majątkowe, stanowiące mienie państwowe, przysługują:
A.	wyłącznie Skarbowi Państwa, 
B.	Skarbowi Państwa albo innym państwowym osobom prawnym,
C.	Skarbowi Państwa, innym państwowym osobom prawnym oraz gminom i ich związkom.

33.	Zgodnie z Kodeksem cywilnym, prawa związane z własnością nieruchomości uważa się za:
A.	jej części składowe, 
B.	pożytki prawa,
C.	jej przynależności.
34.	Zgodnie z Kodeksem cywilnym, jeżeli składający oświadczenie woli, które ma być złożone innej osobie, zmarł zanim oświadczenie woli do tej osoby doszło, oświadczenie to:
A.	zawsze traci moc wskutek tego, 
B.	nie traci mocy wskutek tego, chyba że co innego wynika z treści oświadczenia, z ustawy lub z okoliczności,
C.	traci moc wskutek tego, chyba że co innego wynika z zasad współżycia społecznego.

35.	Zgodnie z Kodeksem cywilnym, przepisy o oświadczeniach woli stosuje się do innych oświadczeń:
A.	odpowiednio, 
B.	wprost, chyba że co innego wynika z ustawy,
C.	wprost, chyba że co innego wynika z treści czynności, okoliczności albo przepisów szczególnych.

36.	Zgodnie z Kodeksem cywilnym, umowa darowizny rzeczy co do tożsamości oznaczonej:
A.	przenosi własność na nabywcę tylko wówczas, gdy nastąpi przeniesienie posiadania rzeczy,
B.	przenosi własność na nabywcę, chyba że przepis szczególny stanowi inaczej albo że strony inaczej postanowiły,
C.	przenosi własność na nabywcę tylko wówczas, gdy przepis szczególny tak stanowi.

37.	Zgodnie z Kodeksem cywilnym, własność nieruchomości:
A.	nie może być przeniesiona pod warunkiem ani z zastrzeżeniem terminu,
B.	nie może być przeniesiona pod warunkiem, ale może być przeniesiona z  zastrzeżeniem terminu,
C.	może być przeniesiona pod warunkiem, ale nie może być przeniesiona z  zastrzeżeniem terminu.




38.	Zgodnie z Kodeksem cywilnym, jeżeli większość współwłaścicieli postanawia dokonać czynności rażąco sprzecznej z zasadami prawidłowego zarządu rzeczą wspólną, rozstrzygnięcia przez sąd:
A.	mogą żądać wszyscy pozostali współwłaściciele łącznie, pod warunkiem, że jest ich przynajmniej dwóch, a ich udziały wynoszą łącznie przynajmniej jedną czwartą,
B.	mogą żądać wszyscy pozostali współwłaściciele łącznie, pod warunkiem, że jest ich przynajmniej trzech, a ich udziały wynoszą łącznie przynajmniej jedną trzecią,
C.	może żądać każdy z pozostałych współwłaścicieli.

39.	Zgodnie z Kodeksem cywilnym, przeciwko osobie, która narusza własność w inny sposób aniżeli przez pozbawienie właściciela faktycznego władztwa nad rzeczą, przysługuje właścicielowi roszczenie:
A.	o wydanie rzeczy,
B.	o przywrócenie stanu zgodnego z prawem albo o zaniechanie naruszeń – według wyboru właściciela; wybór jednego roszczenia skutkuje wygaśnięciem drugiego,
C.	o przywrócenie stanu zgodnego z prawem i o zaniechanie naruszeń.

40.	Zgodnie z Kodeksem cywilnym, samoistny posiadacz gruntu, który wzniósł na powierzchni lub pod powierzchnią gruntu budynek lub inne urządzenie o wartości przenoszącej znacznie wartość zajętej na ten cel działki:
A.	może żądać, aby właściciel przeniósł na niego własność zajętej działki za odpowiednim wynagrodzeniem, jeżeli samoistny posiadacz był w dobrej wierze,
B.	nigdy nie może żądać, aby właściciel przeniósł na niego własność zajętej działki,
C.	może żądać, aby właściciel przeniósł na niego własność zajętej działki nawet bez wynagrodzenia, również wówczas, gdy samoistny posiadacz był w złej wierze.

41.	Zgodnie z Kodeksem cywilnym, roszczenie właściciela przeciwko użytkownikowi o  naprawienie szkody z powodu pogorszenia rzeczy albo o zwrot nakładów na rzecz przedawniają się z upływem:
A.	roku od dnia zwrotu rzeczy,
B.	dwóch lat, bez względu na to, czy rzecz została zwrócona,
C.	trzech lat od dnia, w którym rzecz miała zostać zwrócona.


42.	Zgodnie z Kodeksem cywilnym, jeżeli z powodu nadzwyczajnej zmiany stosunków spełnienie świadczenia byłoby połączone z nadmiernymi trudnościami albo groziłoby jednej ze stron rażącą stratą, czego strony nie przewidywały przy zawarciu umowy, sąd może po rozważeniu interesów stron, zgodnie z zasadami współżycia społecznego:
A.	oznaczyć sposób wykonania zobowiązania, wysokość świadczenia, nie może jednak orzec o rozwiązaniu umowy, 
B.	oznaczyć sposób wykonania zobowiązania, wysokość świadczenia lub nawet orzec o rozwiązaniu umowy,
C.	oznaczyć sposób wykonania zobowiązania, wysokość świadczenia lub nawet orzec o rozwiązaniu umowy, tylko wtedy, gdy z takim żądaniem wystąpi konsument przeciwko przedsiębiorcy.

43.	Zgodnie z Kodeksem cywilnym, w braku odmiennej umowy dłużnicy zobowiązani do świadczenia podzielnego są odpowiedzialni za jego spełnienie:
A.	w częściach równych, nawet jeżeli wzajemne świadczenie wierzyciela jest niepodzielne,
B.	solidarnie, jeżeli wzajemne świadczenie wierzyciela jest niepodzielne,
C.	proporcjonalnie, zależnie od wartości świadczenia każdego z dłużników, nawet jeżeli wzajemne świadczenie wierzyciela jest niepodzielne.

44.	Zgodnie z Kodeksem cywilnym, wzorzec umowy powinien być sformułowany jednoznacznie i w sposób zrozumiały; postanowienia niejednoznaczne tłumaczy się na korzyść:
A.	konsumenta; tej zasady nie stosuje się w postępowaniu w sprawach o uznanie postanowień wzorca umowy za niedozwolone,
B.	konsumenta; tę zasadę stosuje się również w postępowaniu w sprawach o uznanie postanowień wzorca umowy za niedozwolone,
C.	konsumenta lub przedsiębiorcy, zależnie od tego, czy konsument miał wpływ na treść wzorca umowy; tę zasadę stosuje się również w postępowaniu w sprawach o uznanie postanowień wzorca umowy za niedozwolone.



45.	Zgodnie z Kodeksem cywilnym, umowa o świadczenie niemożliwe jest nieważna; strona, która w chwili zawarcia umowy wiedziała o niemożliwości świadczenia, a drugiej strony z błędu nie wyprowadziła:
A.	obowiązana jest do naprawienia szkody, którą druga strona poniosła przez to, że zawarła umowę nie wiedząc o niemożliwości świadczenia,
B.	nie jest obowiązana do naprawienia szkody, którą druga strona poniosła przez to, że zawarła umowę nie wiedząc o niemożliwości świadczenia,
C.	nie jest obowiązana do naprawienia szkody, którą druga strona poniosła przez to, że zawarła umowę nie wiedząc o niemożliwości świadczenia; nie dotyczy to kosztów zawarcia umowy przedwstępnej w formie aktu notarialnego.

46.	Zgodnie z Kodeksem cywilnym, jeżeli ten, kto bez podstawy prawnej uzyskał korzyść majątkową kosztem innej osoby, rozporządził korzyścią na rzecz osoby trzeciej (a w chwili wyzbycia się korzyści nie powinien był liczyć się z obowiązkiem zwrotu), obowiązek wydania korzyści:
A.	zawsze przechodzi na tę osobę trzecią, 
B.	przechodzi na tę osobę trzecią, jeżeli to rozporządzenie było bezpłatne,
C.	przechodzi na tę osobę trzecią, nawet jeżeli to rozporządzenie było odpłatne.

47.	Zgodnie z Kodeksem cywilnym, kto (nie będąc osobą, na której ciąży szczególny obowiązek chronienia dobra, nawet z narażeniem na osobiste niebezpieczeństwo) zniszczył lub uszkodził cudzą rzecz albo zabił lub zranił cudze zwierzę w celu odwrócenia od siebie lub od innych niebezpieczeństwa grożącego bezpośrednio od tej rzeczy lub zwierzęcia, ten nie jest odpowiedzialny za wynikłą stąd szkodę:
A.	nawet wtedy, gdy niebezpieczeństwo sam wywołał, a niebezpieczeństwu nie można było inaczej zapobiec i jeżeli ratowane dobro jest przynajmniej tak samo ważne, jak dobro naruszone,
B.	jeżeli niebezpieczeństwa sam nie wywołał, nawet jeżeli niebezpieczeństwu można było inaczej zapobiec, o ile ratowane dobro jest przynajmniej tak samo ważne, jak dobro naruszone,
C.	jeżeli niebezpieczeństwa sam nie wywołał, a niebezpieczeństwu nie można było inaczej zapobiec i jeżeli ratowane dobro jest oczywiście ważniejsze aniżeli dobro naruszone. 

48.	Zgodnie z Kodeksem cywilnym, przedawnienie roszczeń osoby małoletniej o naprawienie szkody na osobie wyrządzonej czynem niedozwolonym nie może skończyć się wcześniej niż z upływem:
A.	lat dwóch od uzyskania przez nią pełnoletności,
B.	lat trzech od dnia, w którym przedstawiciel ustawowy tej osoby dowiedział się o szkodzie i o osobie obowiązanej do jej naprawienia,
C.	lat dziesięciu od dnia, w którym przedstawiciel ustawowy tej osoby dowiedział się albo przy zachowaniu należytej staranności mógł się dowiedzieć o szkodzie i o osobie obowiązanej do jej naprawienia.

49.	Zgodnie z Kodeksem cywilnym, dłużnik, spełniając świadczenie, może żądać od wierzyciela pokwitowania; koszty pokwitowania:
A.	ponosi wierzyciel, chyba że umówiono się inaczej,
B.	ponosi dłużnik, chyba że umówiono się inaczej,
C.	ponoszą wierzyciel i dłużnik zawsze po połowie.

50.	Zgodnie z Kodeksem cywilnym, jeżeli wierzytelność jest stwierdzona pismem, przelew tej wierzytelności:
A.	powinien być również pismem stwierdzony,
B.	wymaga formy pisemnej z podpisami notarialnie poświadczonymi,
C.	wymaga formy pisemnej z datą pewną.

51.	Zgodnie z Kodeksem cywilnym, umowa pożyczki, której wartość przekracza tysiąc złotych, wymaga zachowania formy:
A.	dokumentowej,
B.	pisemnej,
C.	pisemnej z podpisami notarialnie poświadczonymi.

52. 	Zgodnie z ustawą o prawie autorskim i prawach pokrewnych, jeżeli bieg terminu wygaśnięcia autorskich praw majątkowych rozpoczyna się od rozpowszechnienia utworu, a utwór rozpowszechniono w częściach, odcinkach, fragmentach lub wkładkach, bieg terminu liczy się: 
A.	dla całego utworu od daty rozpowszechnienia pierwszej z wymienionych części,
B.	oddzielnie od daty rozpowszechnienia każdej z wymienionych części,
C.	dla całego utworu od daty rozpowszechnienia ostatniej z wymienionych części.
53.	Zgodnie z ustawą o księgach wieczystych i hipotece, można zastąpić zabezpieczoną wierzytelność inną wierzytelnością tego samego wierzyciela; do zmiany zabezpieczonej wierzytelności: 
A.	nie stosuje się przepisów o zmianie treści hipoteki,
B.	stosuje się przepisy o zmianie treści hipoteki,
C.	nie stosuje się przepisów o zmianie treści hipoteki, chyba że strony postanowią inaczej.

54.	Zgodnie z ustawą o ubezpieczeniach obowiązkowych, Ubezpieczeniowym Funduszu Gwarancyjnym i Polskim Biurze Ubezpieczycieli Komunikacyjnych, ubezpieczeniem OC (odpowiedzialności cywilnej) posiadacza przyczepy są objęte szkody spowodowane przyczepą, która:
A.	odłączyła się od pojazdu silnikowego ciągnącego i jeszcze się toczyła,
B.	odłączyła się od pojazdu silnikowego ciągnącego i przestała się już toczyć,
C.	jest złączona z pojazdem silnikowym ciągnącym.	

55.	Zgodnie z ustawą – Prawo wekslowe, weksel trasowany, płatny w pewien czas po okazaniu, powinien być przedstawiony do przyjęcia w ciągu roku od dnia wystawienia; wystawca może: 
A.	oznaczyć krótszy lub dłuższy termin; indosanci mogą terminy te skrócić,
B.	oznaczyć krótszy lub dłuższy termin; indosanci mogą terminy te wydłużyć,
C.	oznaczyć krótszy termin; indosanci mogą termin ten wydłużyć.

56.	Zgodnie z ustawą – Prawo o stowarzyszeniach, stowarzyszenie (niebędące stowarzyszeniem zwykłym) może tworzyć terenowe jednostki organizacyjne; terenowa jednostka organizacyjna: 
A.	nigdy nie może uzyskać osobowości prawnej,
B.	może uzyskać osobowość prawną, jeżeli statut stowarzyszenia tak stanowi,
C.	nie może uzyskać osobowości prawnej, chyba że regulamin określający szczegółową organizację i sposób działania tej jednostki stanowi inaczej.





57.	Zgodnie z ustawą o spółdzielniach mieszkaniowych, spółdzielnia mieszkaniowa:
A.	nie może odnosić korzyści majątkowych kosztem swoich członków, w szczególności z tytułu przekształceń praw do lokali,
B.	może odnosić korzyści majątkowe kosztem swoich członków, o ile statut spółdzielni tak stanowi,
C.	może odnosić korzyści majątkowe kosztem swoich członków.

58.	Zgodnie z ustawą – Prawo spółdzielcze, oznaczanie najwyższej sumy zobowiązań, jaką spółdzielnia może zaciągnąć, należy do wyłącznej właściwości:
A.	walnego zgromadzenia,
B.	rady nadzorczej,
C.	zarządu.

59.	Zgodnie z ustawą o ochronie praw lokatorów, mieszkaniowym zasobie gminy i o zmianie Kodeksu cywilnego, umowę najmu instytucjonalnego z dojściem do własności, najemca może – z ważnych przyczyn związanych ze zmianą sytuacji życiowej:
A.	wypowiedzieć na miesiąc naprzód, na koniec miesiąca kalendarzowego,
B.	rozwiązać bez zachowania terminu wypowiedzenia,
C.	wypowiedzieć z zachowaniem sześciomiesięcznego terminu wypowiedzenia.

60. 	Zgodnie z ustawą o własności lokali, odrębną nieruchomość w budynku mieszkalnym jednorodzinnym (który nie został wybudowany na podstawie pozwolenia na budowę wydanego przed dniem 11 lipca 2003 r.):
A.	mogą stanowić co najwyżej dwa samodzielne lokale mieszkalne,
B.	mogą stanowić co najmniej trzy samodzielne lokale mieszkalne,
C.	może stanowić dowolna liczba samodzielnych lokali mieszkalnych.

61.	Zgodnie z ustawą o własności lokali, odrębnej własności lokalu nie można ustanowić w drodze:
A.	umowy,
B.	decyzji administracyjnej,
C.	orzeczenia sądu znoszącego współwłasność.

62. Zgodnie z ustawą o gospodarce nieruchomościami, w postępowaniu administracyjnym i sądowoadministracyjnym (dotyczącym nieruchomości), w  których jedną ze stron lub uczestników postępowania jest Skarb Państwa, a  drugą stroną lub uczestnikiem postępowania jest powiat albo miasto na prawach powiatu, Skarb Państwa reprezentuje:
A.	zarząd województwa,
B.	wojewoda,
C.	minister właściwy do spraw administracji publicznej.

63.	Zgodnie z ustawą o gospodarce nieruchomościami, wojewódzkim zasobem nieruchomości gospodaruje:
A.	wojewoda,
B.	starosta, 
C.	zarząd województwa.

64.	Zgodnie z Kodeksem postępowania cywilnego, w sprawach niemajątkowych z  zakresu prawa rodzinnego prokurator:
A.	może wytaczać powództwa w każdej sprawie,
B.	może wytaczać powództwa tylko w wypadkach wskazanych w ustawie,
C.	nigdy nie może wytaczać powództw. 

65.	Zgodnie z Kodeksem postępowania cywilnego, powództwo z tytułu dziedziczenia, zachowku, jak również z tytułu zapisu, polecenia oraz innych rozrządzeń testamentowych (gdy majątek spadkowy nie znajduje się w całości poza granicami Rzeczypospolitej Polskiej) wytacza się wyłącznie przed sąd:
A.	zamieszkania spadkobiercy,
B.	ostatniego miejsca zwykłego pobytu spadkodawcy, a jeżeli miejsca jego zwykłego pobytu w Polsce nie da się ustalić, przed sąd miejsca zamieszkania spadkobiercy,
C.	ostatniego miejsca zwykłego pobytu spadkodawcy, a jeżeli miejsca jego zwykłego pobytu w Polsce nie da się ustalić, przed sąd miejsca, w którym znajduje się majątek spadkowy lub jego część.



66.	Zgodnie z Kodeksem postępowania cywilnego, o wyłączeniu sędziego rozstrzyga:
A.	prezes sądu, a gdy wniosek dotyczy prezesa sądu – prezes sądu przełożonego,
B.	zawsze sąd przełożony,
C.	sąd, w którym sprawa się toczy, a gdyby sąd ten nie mógł wydać postanowienia z  powodu braku dostatecznej liczby sędziów – sąd nad nim przełożony.

67.	Zgodnie z Kodeksem postępowania cywilnego, jeżeli już z treści pisma procesowego wynika, że podlega ono odrzuceniu:
A.	nie żąda się opłaty od tego pisma,
B.	żąda się opłaty od tego pisma,
C.	żąda się opłaty w podwójnej wysokości od tego pisma.

68.	Zgodnie z Kodeksem postępowania cywilnego, jeżeli kodeks przewiduje grzywnę bez określenia jej wysokości, grzywnę wymierza się w kwocie:
A.	do trzech tysięcy złotych,
B.	do pięciu tysięcy złotych,
C.	pięciu tysięcy złotych.

69.	Zgodnie z Kodeksem postępowania cywilnego, w razie zaprzestania czynności przez sąd wskutek siły wyższej:
A.	postępowanie umarza się,
B.	postępowanie ulega zawieszeniu z mocy prawa,
C.	postępowanie zostaje zniesione z mocy prawa i toczy się od początku. 

70.	Zgodnie z Kodeksem postępowania cywilnego, jeżeli dokument zawiera przekreślenia, podskrobania lub inne uszkodzenia:
A.	to z tej przyczyny nie może być przedstawiony w sądzie jako dowód,
B.	może być przedstawiony w sądzie jako dowód, ale z tej przyczyny z mocy prawa nie ma mocy dowodowej,
C.	sąd oceni na podstawie okoliczności poszczególnego wypadku, czy i o ile dokument zachowuje moc dowodową, pomimo przekreśleń, podskrobań lub innych uszkodzeń.


71.	Zgodnie z Kodeksem postępowania cywilnego, mediator:
A.	nigdy nie może być świadkiem co do faktów, o których dowiedział się w związku z prowadzeniem mediacji,
B.	nie może być świadkiem co do faktów, o których dowiedział się w związku z prowadzeniem mediacji, chyba że strony zwolnią go z obowiązku zachowania tajemnicy mediacji,
C.	nie może być świadkiem co do faktów, o których dowiedział się w związku z prowadzeniem mediacji, chyba że sąd zwolni go z obowiązku zachowania tajemnicy mediacji.

72.	Zgodnie z Kodeksem postępowania cywilnego, sąd wydaje wyrok po niejawnej naradzie sędziów; w jej trakcie przewodniczący (składu orzekającego) zbiera głosy sędziów według ich starszeństwa służbowego, a ławników według ich wieku, poczynając od najmłodszego; przewodniczący, jeżeli nie jest sprawozdawcą, głosuje jako:
A.	pierwszy,
B.	ostatni,
C.	pierwszy lub ostatni, według swojego wyboru.

73.	Zgodnie z Kodeksem postępowania cywilnego, apelację spóźnioną sąd drugiej instancji:
A.	zwraca wnoszącemu,
B.	pozostawia bez nadania jej biegu,
C.	odrzuca.

74.	Zgodnie z ustawą o kosztach sądowych w sprawach cywilnych, końcówkę opłaty zaokrągla się:
A.	w dół do pełnego złotego,
B.	w górę do pełnego złotego,
C.	w dół do dziesięciu groszy.


75.	Zgodnie z ustawą o kosztach sądowych w sprawach cywilnych, opłatę kancelaryjną od wniosku o wydanie kopii dokumentu, znajdującego się w aktach sprawy, pobiera się w kwocie 20 złotych za:
A.	całą kopię dokumentu, bez względu na liczbę stron, 
B.	każde rozpoczęte 20 stron wydanej kopii,
C.	każde rozpoczęte 30 stron wydanej kopii.

76.	Zgodnie z ustawą o kosztach sądowych w sprawach cywilnych, biegłemu powołanemu przez sąd przysługuje wynagrodzenie za wykonaną pracę oraz zwrot poniesionych przez niego wydatków niezbędnych dla wydania opinii; jeżeli opinia biegłego jest fałszywa:
A.	wynagrodzenie ani zwrot wydatków nie przysługują,
B.	wynagrodzenie i zwrot wydatków ulegają obniżeniu o połowę,
C.	wynagrodzenie i zwrot wydatków przysługują w pełnej wysokości.

77.	Zgodnie z Kodeksem rodzinnym i opiekuńczym, orzeczenie separacji małżonków pozostających we wspólności majątkowej (wspólności ustawowej):
A.	nie ma wpływu na stosunki majątkowe między małżonkami,
B.	nie ma wpływu na stosunki majątkowe między małżonkami, chyba że małżonkowie ustalą inaczej,
C.	powoduje powstanie między małżonkami rozdzielności majątkowej.

78.	Zgodnie z Kodeksem rodzinnym i opiekuńczym, rodzice, którzy wykonywają władzę rodzicielską nad dzieckiem ubezwłasnowolnionym całkowicie:
A.	podlegają takim ograniczeniom, jakim podlega opiekun,
B.	zawsze podlegają nadzorowi kuratora sądowego,
C.	nie podlegają żadnym ograniczeniom w wykonywaniu władzy rodzicielskiej. 

79.	Zgodnie z Kodeksem rodzinnym i opiekuńczym, roszczenia o świadczenia alimentacyjne przedawniają się z upływem lat:
A.	dwóch,
B.	trzech,
C.	dziesięciu.

80.	Zgodnie z Kodeksem rodzinnym i opiekuńczym, opiekę ustanawia się dla małoletniego w wypadkach przewidzianych w tym Kodeksie; wspólne sprawowanie opieki nad dzieckiem sąd może powierzyć:
A.	rodzeństwu,
B.	tylko małżonkom,
C.	osobom pozostającym w stałym pożyciu, nawet jeżeli nie są małżonkami.

81.	Zgodnie z ustawą o zastawie rejestrowym i rejestrze zastawów, umowa zastawnicza powinna być zawarta:
A.	na piśmie pod rygorem nieważności,
B.	na piśmie z podpisami notarialnie poświadczonymi,
C.	w formie aktu notarialnego.

82.	Zgodnie z ustawą o Krajowym Rejestrze Sądowym, jeżeli dane wpisano do Krajowego Rejestru Sądowego niezgodnie ze zgłoszeniem podmiotu lub bez tego zgłoszenia, podmiot ten nie może zasłaniać się wobec osoby trzeciej działającej w dobrej wierze zarzutem, że dane te nie są prawdziwe:
A.	nawet jeżeli wystąpił niezwłocznie z wnioskiem o sprostowanie, uzupełnienie lub wykreślenie wpisu, 
B.	jeżeli zaniedbał wystąpić niezwłocznie z wnioskiem o sprostowanie, uzupełnienie lub wykreślenie wpisu,
C.	nawet jeżeli wystąpił niezwłocznie z wnioskiem o sprostowanie, uzupełnienie lub wykreślenie wpisu, a wpis o określonej treści nastąpił bez jego winy lub z winy osób zasiadających w jego organach, zaś osoba trzecia nie poniosła z tego tytułu szkody.

83.	Zgodnie z ustawą – Prawo restrukturyzacyjne, jeżeli suma wierzytelności spornych uprawniających do głosowania nad układem przekracza 15% sumy wierzytelności uprawniających do głosowania nad układem, wobec dłużnika może być prowadzone:
A.	przyspieszone postępowanie układowe,
B.	postępowanie układowe,
C.	postępowanie o zatwierdzenie układu.

84.	Zgodnie z ustawą – Prawo upadłościowe, jeżeli majątek niewypłacalnego dłużnika będącego przedsiębiorcą nie wystarcza na zaspokojenie kosztów postępowania upadłościowego lub wystarcza jedynie na zaspokojenie tych kosztów, sąd upadłościowy:
A.	odrzuci wniosek o ogłoszenie upadłości,
B.	umorzy postępowanie o ogłoszenie upadłości,
C.	oddali wniosek o ogłoszenie upadłości.

85.	Zgodnie z ustawą o ochronie konkurencji i konsumentów, Prezesa Urzędu Ochrony Konkurencji i Konsumentów powołuje spośród osób wyłonionych w drodze otwartego i konkurencyjnego naboru:
A.	Prezydent Rzeczypospolitej Polskiej,
B.	Prezes Rady Ministrów,
C.	minister właściwy do spraw gospodarki.

86.	Zgodnie z ustawą o prawach konsumenta, przedsiębiorca jest zobowiązany wydać konsumentowi dokument umowy zawartej poza lokalem przedsiębiorstwa lub potwierdzenie jej zawarcia, utrwalone na papierze lub:
A.	za zgodą konsumenta, na innym trwałym nośniku,
B.	nawet bez zgody konsumenta, na innym trwałym nośniku,
C.	za zgodą konsumenta, na innym trwałym nośniku, o ile wartość umowy przekracza 1 000 zł.












87.	Zgodnie z ustawą – Prawo przedsiębiorców, działalność gospodarczą można podjąć:
A.	w dniu złożenia wniosku o wpis do Centralnej Ewidencji i Informacji o Działalności Gospodarczej albo po dokonaniu wpisu do rejestru przedsiębiorców Krajowego Rejestru Sądowego, chyba że przepisy szczególne stanowią inaczej; spółka kapitałowa w organizacji może podjąć działalność gospodarczą przed wpisem do rejestru przedsiębiorców, 
B.	nie wcześniej niż w dniu dokonania wpisu do Centralnej Ewidencji i Informacji o Działalności Gospodarczej albo po dokonaniu wpisu do rejestru przedsiębiorców Krajowego Rejestru Sądowego, chyba że przepisy szczególne stanowią inaczej; spółka kapitałowa w organizacji może podjąć działalność gospodarczą nie wcześniej niż w dniu złożenia wniosku o wpis do rejestru przedsiębiorców, 
C.	nie wcześniej niż w terminie 30 dni przed dniem złożenia wniosku o wpis do Centralnej Ewidencji i Informacji o Działalności Gospodarczej albo po dokonaniu wpisu do rejestru przedsiębiorców Krajowego Rejestru Sądowego, chyba że przepisy szczególne stanowią inaczej; spółka kapitałowa w organizacji może podjąć działalność gospodarczą nie wcześniej niż w dniu złożenia wniosku o wpis do rejestru przedsiębiorców.

88.	Zgodnie z ustawą o Centralnej Ewidencji i Informacji o Działalności Gospodarczej i Punkcie Informacji dla Przedsiębiorcy, wniosek o wpis do Centralnej Ewidencji i Informacji o Działalności Gospodarczej:
A.	podlega opłacie w kwocie 30 zł,
B.	podlega opłacie w kwocie 100 zł,
C.	jest wolny od opłat.

89.	Zgodnie z ustawą o Centralnej Ewidencji i Informacji o Działalności Gospodarczej i Punkcie Informacji dla Przedsiębiorcy, Punkt Informacji dla Przedsiębiorcy:
A.	nie prowadzi doradztwa w indywidualnych sprawach,
B.	prowadzi doradztwo w indywidualnych sprawach wyłącznie za pośrednictwem infolinii, na warunkach wskazanych w regulaminie infolinii,
C.	prowadzi doradztwo w indywidualnych sprawach wyłącznie za pośrednictwem formularzy kontaktowych znajdujących się na stronie internetowej Punktu Informacji dla Przedsiębiorcy, na warunkach wskazanych w regulaminie tego Punktu.
90.	Zgodnie z Kodeksem spółek handlowych, spółka powiązana to spółka kapitałowa, w której inna spółka handlowa albo spółdzielnia dysponuje bezpośrednio lub pośrednio:
A.	co najmniej 20% głosów na zgromadzeniu wspólników albo na walnym zgromadzeniu, także jako zastawnik lub użytkownik, albo na podstawie porozumień z innymi osobami lub która posiada bezpośrednio co najmniej 20% udziałów albo akcji w innej spółce kapitałowej,
B.	co najmniej 51% głosów na zgromadzeniu wspólników albo na walnym zgromadzeniu, także jako zastawnik lub użytkownik, albo na podstawie porozumień z innymi osobami lub która posiada bezpośrednio co najmniej 51% udziałów albo akcji w innej spółce kapitałowej,
C.	co najmniej 75% głosów na zgromadzeniu wspólników albo na walnym zgromadzeniu, także jako zastawnik lub użytkownik, albo na podstawie porozumień z innymi osobami lub która posiada bezpośrednio co najmniej 75% udziałów albo akcji w innej spółce kapitałowej.

91.	Zgodnie z Kodeksem spółek handlowych, pisma i zamówienia handlowe składane przez spółkę komandytowo-akcyjną w formie papierowej i elektronicznej, a także informacje na stronach internetowych spółki powinny zawierać:
A.	firmę spółki, jej siedzibę, adres, numer telefonu, oznaczenie sądu rejestrowego, w którym przechowywana jest dokumentacja spółki oraz aktualną wysokość kapitałów własnych,
B.	firmę spółki, jej siedzibę i adres, oznaczenie sądu rejestrowego, w którym przechowywana jest dokumentacja spółki oraz numer pod którym spółka jest wpisana do rejestru przedsiębiorców, numer identyfikacji podatkowej (NIP), wysokość kapitału zakładowego i kapitału wpłaconego,
C.	firmę spółki, jej siedzibę i adres, numer telefonu, numer identyfikacji podatkowej (NIP) oraz adres poczty elektronicznej.





92.	Zgodnie z Kodeksem spółek handlowych, spółka z ograniczoną odpowiedzialnością w organizacji (niebędąca spółką jednoosobową) powstaje:
A.	z chwilą zawarcia umowy spółki z ograniczoną odpowiedzialnością,
B.	z chwilą wniesienia wkładów do spółki z ograniczoną odpowiedzialnością,
C.	z chwilą złożenia wniosku o wpis spółki z ograniczoną odpowiedzialnością do rejestru przedsiębiorców. 

93.	Zgodnie z Kodeksem spółek handlowych, jeżeli ustawa lub umowa spółki z  ograniczoną odpowiedzialnością nie zawierają ograniczeń, wspólnicy mogą uczestniczyć w zgromadzeniu wspólników oraz wykonywać prawo głosu przez pełnomocników; jeżeli umowa spółki nie stanowi inaczej, pełnomocnictwo powinno być udzielone:
A.	na piśmie pod rygorem nieważności; kopię pełnomocnictwa dołącza się do księgi protokołów,
B.	na piśmie z podpisami notarialnie poświadczonymi; kopię pełnomocnictwa dołącza się do księgi protokołów,
C.	w formie aktu notarialnego; kopii pełnomocnictwa nie dołącza się do księgi protokołów.

94.	Zgodnie z Kodeksem spółek handlowych, oświadczenie nowego wspólnika spółki z ograniczoną odpowiedzialnością, która nie została zawarta przy wykorzystaniu wzorca umowy, powinno zawierać przystąpienie do spółki oraz objęcie udziału lub udziałów o oznaczonej wartości nominalnej; oświadczenie takie wymaga formy:
A.	pisemnej z podpisami notarialnie poświadczonymi,
B.	pisemnej z datą pewną,
C.	aktu notarialnego.

95.	Zgodnie z Kodeksem spółek handlowych, jeżeli zarząd spółki akcyjnej jest wieloosobowy, oświadczenia składane spółce akcyjnej oraz doręczenia pism spółce mogą być dokonywane:
A.	wobec co najmniej dwóch członków zarządu łącznie,
B.	zawsze wobec całego składu zarządu,
C.	wobec jednego członka zarządu lub prokurenta.

96.	Zgodnie z Kodeksem spółek handlowych, spółka, która w toku postępowania o  prawo objęte wydzielonym majątkiem, nabyła w wyniku podziału przez wydzielenie część majątku spółki dzielonej, wstępuje do postępowania o to prawo w miejsce spółki dzielonej:
A.	za zgodą strony przeciwnej,
B.	bez potrzeby uzyskania zgody strony przeciwnej,
C.	o ile sąd, przed którym toczy się postępowanie, wyrazi na to zgodę, a wstąpienie takie nie będzie miało ujemnego wpływu na bieg postępowania.

97.	Zgodnie z Kodeksem spółek handlowych, w inną spółkę handlową (spółkę przekształconą) może być przekształcona, między innymi, spółka z ograniczoną odpowiedzialnością (spółka przekształcana); wniosek o wpis takiego przekształcenia do rejestru przedsiębiorców Krajowego Rejestru Sądowego wnoszą:
A.	wszyscy członkowie zarządu spółki przekształcanej,
B.	wszyscy członkowie zarządu albo wspólnicy mający prawo reprezentacji spółki przekształconej,
C.	łącznie wszyscy członkowie zarządu lub wspólnicy mający prawo reprezentacji spółki przekształcanej oraz spółki przekształconej.

98.	Zgodnie z Kodeksem pracy, wypowiedzenie dotychczasowych warunków pracy lub płacy nie jest wymagane w razie powierzenia pracownikowi, w przypadkach uzasadnionych potrzebami pracodawcy, innej pracy niż określona w umowie o  pracę, jeżeli nie powoduje to obniżenia wynagrodzenia i odpowiada kwalifikacjom pracownika, na okres nieprzekraczający w roku kalendarzowym:
A.	3 miesięcy,
B.	6 miesięcy,
C.	9 miesięcy.




99.	Zgodnie z Kodeksem pracy, w razie wypowiedzenia umowy przez pracodawcę i  zastosowania przez niego okresu wypowiedzenia krótszego niż wymagany, umowa o pracę rozwiązuje się:
A.	z upływem okresu wymaganego, a pracownikowi przysługuje wynagrodzenie do czasu rozwiązania umowy,
B.	z upływem okresu wypowiedzenia krótszego niż wymagany, a pracownikowi przysługuje wynagrodzenie do czasu rozwiązania umowy,
C.	z upływem okresu wymaganego, a pracownikowi nie przysługuje wynagrodzenie do czasu rozwiązania umowy. 

100.	Zgodnie z Kodeksem pracy, jeżeli pracownik powołany na stanowisko w wyniku konkursu pozostaje w stosunku pracy z innym pracodawcą i obowiązuje go trzymiesięczny okres wypowiedzenia:
A.	nie może on rozwiązać tego stosunku za wcześniejszym wypowiedzeniem,
B.	może on rozwiązać ten stosunek za jednomiesięcznym wypowiedzeniem, a rozwiązanie stosunku pracy w tym trybie pociąga za sobą skutki, jakie przepisy prawa pracy wiążą z rozwiązaniem umowy o pracę przez pracodawcę za wypowiedzeniem,
C.	może on rozwiązać ten stosunek za jednomiesięcznym wypowiedzeniem, a rozwiązanie stosunku pracy w tym trybie pociąga za sobą skutki, jakie przepisy prawa pracy wiążą z rozwiązaniem umowy o pracę przez pracownika za wypowiedzeniem.  

101.	Zgodnie z Kodeksem pracy, pracownik podejmujący pracę po raz pierwszy, w roku kalendarzowym, w którym podjął pracę, uzyskuje prawo do urlopu wypoczynkowego:
A.	z upływem 3 miesięcy pracy, w wymiarze 1/12 wymiaru urlopu przysługującego mu po przepracowaniu roku,  
B.	z upływem każdego miesiąca pracy, w wymiarze 1/12 wymiaru urlopu przysługującego mu po przepracowaniu roku,
C.	wyłącznie za zgodą pracodawcy i w wymiarze ustalonym z pracodawcą.


102.	Zgodnie z ustawą o systemie ubezpieczeń społecznych, składki na ubezpieczenia emerytalne stypendystów sportowych finansują:
A.	w całości, z własnych środków, sami ubezpieczeni,
B	w całości, z własnych środków, płatnicy składek,
C.	z własnych środków, w równych częściach, ubezpieczeni i płatnicy składek. 

103.	Zgodnie z ustawą o samorządzie gminnym, organem gminy nie jest:
A.	wójt (burmistrz, prezydent miasta),
B.	komisja rewizyjna,
C.	rada gminy.

104.	Zgodnie z ustawą o samorządzie powiatowym, w przypadku wyborów przedterminowych do rady powiatu pierwszą sesję tej rady zwołuje: 
A.	osoba, którą Prezes Rady Ministrów wyznaczył do pełnienia funkcji organów jednostki samorządu terytorialnego,
B.	komisarz wyborczy, 
C.	najstarszy wiekiem radny.

105.	Zgodnie z ustawą o samorządzie województwa, skarbnika województwa  (głównego księgowego budżetu województwa) powołuje, na wniosek marszałka województwa:		
A.	zarząd województwa, 
B.	komisja rewizyjna, 
C.	sejmik województwa.

106.	Zgodnie z ustawą o wojewodzie i administracji rządowej w województwie, wojewoda może wstrzymać egzekucję administracyjną w drodze:
A.	zarządzenia,
B.	postanowienia, 
C.	decyzji administracyjnej.



107.	Zgodnie z Kodeksem postępowania administracyjnego, jeżeli samorządowe kolegium odwoławcze wskutek wyłączenia jego członków nie może załatwić sprawy, do załatwienia tej sprawy inne samorządowe kolegium odwoławcze wyznacza, w drodze postanowienia:
A.	sąd administracyjny,
B.	minister właściwy do spraw administracji publicznej,
C.	Prezes Rady Ministrów. 

108.	Zgodnie z Kodeksem postępowania administracyjnego, jeżeli postępowanie jest prowadzone przez organ administracji publicznej dłużej niż jest to niezbędne do załatwienia sprawy (przewlekłość), stronie służy prawo do wniesienia:
A.	ponaglenia,
B.	zażalenia,
C.	skargi. 

109.	Zgodnie z Kodeksem postępowania administracyjnego, organ administracji publicznej przeprowadzi w toku postępowania rozprawę w każdym przypadku gdy:
A.	wszystkie strony zgłoszą taki wniosek,
B.	uzna to za celowe, ze względu na skomplikowany charakter sprawy; przeprowadzenie rozprawy następuje tylko z urzędu,
C.	zapewni to przyspieszenie lub uproszczenie postępowania lub gdy wymaga tego przepis prawa; przeprowadzenie rozprawy następuje z urzędu lub na wniosek strony.

110.	Zgodnie z Kodeksem postępowania administracyjnego, za niewłaściwe zachowanie się w czasie rozprawy strony, świadkowie, biegli i inne osoby uczestniczące w rozprawie mogą być, po uprzednim ostrzeżeniu, wydalone z miejsca rozprawy przez kierującego rozprawą oraz ukarane grzywną do 100 zł; na postanowienie o ukaraniu grzywną:
A.	nie służy zażalenie,
B.	służy zażalenie,
C.	służy skarga. 

111.	Zgodnie z Kodeksem postępowania administracyjnego, organ odwoławczy może wstrzymać natychmiastowe wykonanie decyzji:
A.	w uzasadnionych przypadkach,
B.	tylko na wniosek strony, jeżeli zachodzi niebezpieczeństwo wyrządzenia znacznej szkody lub spowodowanie trudnych do odwrócenia skutków,
C.	jeżeli wykonanie decyzji mogłoby spowodować niepowetowaną szkodę dla strony; w tym przypadku organ może uzależnić wstrzymanie wykonania decyzji od złożenia przez stronę stosownego zabezpieczenia. 

112.	Zgodnie z Kodeksem postępowania administracyjnego, wznowienie postępowania – w przypadku, gdy Trybunał Konstytucyjny orzekł o niezgodności aktu normatywnego z Konstytucją, umową międzynarodową lub z ustawą, na podstawie którego została wydana decyzja – następuje:
A.	tylko z urzędu,
B.	tylko na żądanie strony,
C.	zarówno z urzędu, jak i na żądanie strony. 

113.	Zgodnie z Kodeksem postępowania administracyjnego, skargi składa się do organów właściwych do ich rozpatrzenia; w przypadku gdy skarga, w wyniku jej rozpatrzenia, została uznana za bezzasadną i jej bezzasadność wykazano w  odpowiedzi na skargę, a skarżący ponowił skargę bez wskazania nowych okoliczności – organ właściwy do jej rozpatrzenia może:
A.	zwrócić tę skargę skarżącemu,	
B.	podtrzymać swoje poprzednie stanowisko z odpowiednią adnotacją w aktach sprawy – bez zawiadamiania skarżącego,
C.	podtrzymać swoje poprzednie stanowisko z odpowiednią adnotacją w aktach sprawy, ale powinien zawiadomić o tym skarżącego.

114.	Zgodnie z Kodeksem postępowania administracyjnego, zwierzchni nadzór nad przyjmowaniem i załatwianiem skarg i wniosków składanych do sądów sprawuje:
A.	Minister Sprawiedliwości,
B.	Prezes Rady Ministrów,
C.	Krajowa Rada Sądownictwa.

115.	Zgodnie z ustawą – Prawo o postępowaniu przed sądami administracyjnymi, sądy administracyjne nie są właściwe w sprawach:
A.	wynikających z nadrzędności i podległości organizacyjnej w stosunkach między organami administracji publicznej,
B.	sporów kompetencyjnych między organami jednostek samorządu terytorialnego a organami administracji rządowej,
C.	skarg na akty prawa miejscowego organów jednostek samorządu terytorialnego i terenowych organów administracji rządowej. 

116.	Zgodnie z ustawą – Prawo o postępowaniu przed sądami administracyjnymi, w razie gdy sąd administracyjny, w którym sprawa się toczy, nie może podjąć postanowienia o wyłączeniu sędziego z powodu braku dostatecznej liczby sędziów, inny sąd do rozpoznania tego wniosku wyznacza:
A.	Prezes Naczelnego Sądu Administracyjnego,
B.	Kolegium Naczelnego Sądu Administracyjnego,
C.	Naczelny Sąd Administracyjny.   

117.	Zgodnie z ustawą – Prawo o postępowaniu przed sądami administracyjnymi, pełnomocnictwo udzielone w formie dokumentu elektronicznego podpisuje się:
A.	wyłącznie kwalifikowanym podpisem elektronicznym,
B.	wyłącznie kwalifikowanym podpisem elektronicznym albo podpisem zaufanym,
C.	kwalifikowanym podpisem elektronicznym, podpisem zaufanym albo podpisem osobistym.

118.	Zgodnie z ustawą – Prawo o postępowaniu przed sądami administracyjnymi, adwokat, radca prawny, doradca podatkowy lub rzecznik patentowy, który wypowiedział pełnomocnictwo, jest obowiązany działać za stronę jeszcze przez:  
A.	dwa tygodnie, chyba że mocodawca zwolni go od tego obowiązku,
B.	miesiąc, nawet jeżeli mocodawca zwolni go od tego obowiązku,
C.	sześć tygodni, nawet jeżeli mocodawca zwolni go od tego obowiązku.



119.	Zgodnie z ustawą – Prawo o postępowaniu przed sądami administracyjnymi, postępowanie ulega zawieszeniu z mocy prawa w razie:
A.	zaprzestania czynności przez sąd wskutek siły wyższej, 
B.	wszczęcia w stosunku do strony postępowania upadłościowego, a sprawa dotyczy przedmiotu wchodzącego w skład masy upadłości,
C.	przedstawienia przez sąd w tym postępowaniu pytania prawnego Trybunałowi Konstytucyjnemu albo Trybunałowi Sprawiedliwości Unii Europejskiej. 

120.	Zgodnie z ustawą – Prawo o postępowaniu przed sądami administracyjnymi, w razie stwierdzenia w toku rozpoznawania sprawy istotnych naruszeń prawa lub okoliczności mających wpływ na ich powstanie, skład orzekający sądu może poinformować właściwe organy lub ich organy zwierzchnie o tych uchybieniach, w formie:
A.	zawiadomienia,
B.	zarządzenia,
C.	postanowienia.

121.	Zgodnie z ustawą – Prawo o postępowaniu przed sądami administracyjnymi, od zażaleń na zarządzenie przewodniczącego oraz postanowienie wojewódzkiego sądu administracyjnego w przedmiocie kosztów sądowych, jeżeli strona nie składa środka odwoławczego co do istoty sprawy:
A.	nie pobiera się opłat sądowych,
B.	pobiera się opłaty sądowe, 
C.	pobiera się opłatę kancelaryjną. 

122. Zgodnie z Traktatem o Unii Europejskiej, przewodniczącego Komisji Europejskiej wybiera:  
A.	Parlament Europejski,
B.	Rada Europejska, 
C.	Rada za zgodą Parlamentu Europejskiego.



123.	Zgodnie z Traktatem o Unii Europejskiej, w skład Parlamentu Europejskiego wchodzą przedstawiciele obywateli Unii Europejskiej, a ich liczba nie przekracza siedmiuset pięćdziesięciu, nie licząc przewodniczącego; reprezentacja obywateli ma charakter degresywnie proporcjonalny, z minimalnym progiem:
A.	pięciu członków na Państwo Członkowskie; żadnemu Państwu Członkowskiemu nie można przyznać więcej niż dziewięćdziesiąt miejsc,
B.	sześciu członków na Państwo Członkowskie; żadnemu Państwu Członkowskiemu nie można przyznać więcej niż dziewięćdziesiąt sześć miejsc,
C.	siedmiu członków na Państwo Członkowskie; żadnemu Państwu Członkowskiemu nie można przyznać więcej niż dziewięćdziesiąt dziewięć miejsc.

124.	Zgodnie z Traktatem o funkcjonowaniu Unii Europejskiej, Europejski Rzecznik Praw Obywatelskich, jeżeli w trakcie kadencji nie spełnia już warunków koniecznych do wykonywania swych funkcji lub jeżeli dopuścił się poważnego uchybienia, może zostać zdymisjonowany przez:
A.	Radę na żądanie Komisji Europejskiej,
B.	Trybunał Sprawiedliwości Unii Europejskiej na żądanie Parlamentu Europejskiego, 
C.	Parlament Europejski na żądanie Rady.

125.	Zgodnie z Traktatem o funkcjonowaniu Unii Europejskiej, sędziowie Trybunału Sprawiedliwości Unii Europejskiej wybierają spośród siebie prezesa tego Trybunału na okres:
A.	dwóch lat; jego mandat jest odnawialny, 
B.	trzech lat; jego mandat jest odnawialny,
C.	czterech lat; jego mandat nie jest odnawialny.

126.	Zgodnie z Konstytucją Rzeczypospolitej Polskiej, zbrodnie wojenne i zbrodnie przeciwko ludzkości:
A.	przedawniają się, jeżeli od czasu ich popełnienia upłynęło 50 lat,
B.	przedawniają się, jeżeli od czasu ich wykrycia upłynęło 50 lat,
C.	nie podlegają przedawnieniu.



127.	Zgodnie z Konstytucją Rzeczypospolitej Polskiej, wybory do Sejmu są:
A.	powszechne, równe, bezpośrednie i proporcjonalne oraz odbywają się w głosowaniu tajnym,
B.	powszechne, pośrednie, odbywają się w głosowaniu tajnym i nie są proporcjonalne,
C.	powszechne, równe, pośrednie i proporcjonalne oraz odbywają się w głosowaniu tajnym.

128.	Zgodnie z Konstytucją Rzeczypospolitej Polskiej, Sejm może podjąć uchwałę o stanie wojny jedynie w razie zbrojnej napaści na terytorium Rzeczypospolitej Polskiej lub gdy z umów międzynarodowych wynika zobowiązanie do wspólnej obrony przeciwko agresji; jeżeli Sejm nie może się zebrać na posiedzenie, o stanie wojny postanawia: 
A.	Senat,
B.	Prezydent Rzeczypospolitej Polskiej,
C.	Rada Ministrów.

129.	Zgodnie z Konstytucją Rzeczypospolitej Polskiej, jeżeli Prezydent Rzeczypospolitej Polskiej przekaże – z umotywowanym wnioskiem – ustawę Sejmowi do ponownego rozpatrzenia, większość wymagana do ponownego uchwalenia ustawy przez Sejm wynosi:
A.	2/3 głosów w obecności co najmniej 3/5 ustawowej liczby posłów,
B.	3/5 głosów w obecności co najmniej połowy ustawowej liczby posłów,
C.	3/4 głosów w obecności co najmniej 2/3 ustawowej liczby posłów.

130.	Zgodnie z Konstytucją Rzeczypospolitej Polskiej, nie wolno zaciągać pożyczek lub udzielać gwarancji i poręczeń finansowych, w następstwie których państwowy dług publiczny przekroczy: 
A.	3/5 wartości rocznego produktu krajowego brutto,
B.	2/3 wartości rocznego produktu krajowego netto,
C.	1/2 wartości rocznych dochodów budżetu państwa.



131.	Zgodnie z ustawą o organizacji i trybie postępowania przed Trybunałem Konstytucyjnym, o wyłączeniu sędziego Trybunału Konstytucyjnego, który uczestniczył w wydaniu aktu normatywnego będącego przedmiotem skargi konstytucyjnej i może wywołać to wątpliwości co do jego bezstronności, rozstrzyga:
A.	Prezes Trybunału Konstytucyjnego w drodze postanowienia,
B.	Trybunał Konstytucyjny w drodze postanowienia,
C.	Zgromadzenie Ogólne Trybunału Konstytucyjnego w drodze uchwały.

132.	Zgodnie z ustawą o Krajowej Radzie Sądownictwa, mandat wybranego spośród sędziów członka Krajowej Rady Sądownictwa wygasa przed upływem kadencji w razie:
A.	wymierzenia sędziemu kary dyscyplinarnej przeniesienia na inne miejsce służbowe,
B.	wymierzenia sędziemu kary dyscyplinarnej usunięcia z zajmowanej funkcji,
C.	przejścia lub przeniesienia sędziego w stan spoczynku.

133. Zgodnie z ustawą o Krajowej Radzie Sądownictwa, zrzeczenie się mandatu w Krajowej Radzie Sądownictwa przez wybranego członka tej Rady jest skuteczne z chwilą powiadomienia o tym na piśmie:
A.	Marszałka Sejmu,
B.	Prezydenta Rzeczypospolitej Polskiej,
C.	Przewodniczącego Krajowej Rady Sądownictwa.

134. Zgodnie z ustawą – Prawo o ustroju sądów powszechnych, kadencja prezesa sądu rejonowego wynosi:
A.	cztery lata,
B.	pięć lat,
C.	sześć lat.







135. Zgodnie z ustawą – Prawo o ustroju sądów powszechnych, przewodniczącym zgromadzenia ogólnego sędziów sądu apelacyjnego jest:
A.	najstarszy służbą sędzia sądu apelacyjnego; w razie jego nieobecności obowiązki przewodniczącego pełni najstarszy służbą sędzia pełniący funkcję przewodniczącego wydziału,
B.	prezes sądu apelacyjnego; w razie jego nieobecności obowiązki przewodniczącego pełni najstarszy służbą wiceprezes sądu apelacyjnego,
C.	najstarszy służbą sędzia pełniący funkcję przewodniczącego wydziału; w razie jego nieobecności obowiązki przewodniczącego pełni wyznaczony przez niego sędzia.

136. Zgodnie z ustawą – Prawo o ustroju sądów powszechnych, prezes sądu, wykonując czynności z zakresu wewnętrznego nadzoru administracyjnego:
A.	nie ma prawa być obecny na rozprawie toczącej się z wyłączeniem jawności,
B.	ma prawo być obecny na rozprawie toczącej się z wyłączeniem jawności,
C.	ma prawo być obecny na rozprawie toczącej się z wyłączeniem jawności jedynie za zezwoleniem sądu.

137.	Zgodnie z ustawą – Prawo o ustroju sądów administracyjnych, w zgromadzeniu ogólnym sędziów wojewódzkiego sądu administracyjnego, asesorzy sądowi:
A.	mogą uczestniczyć, z prawem udziału w głosowaniu,
B.	mogą uczestniczyć, bez prawa udziału w głosowaniu,
C.	nie mogą uczestniczyć. 

138.	Zgodnie z ustawą – Prawo o ustroju sądów administracyjnych, Prezesa Naczelnego Sądu Administracyjnego powołuje Prezydent Rzeczypospolitej Polskiej, spośród  dwóch kandydatów przedstawionych przez Zgromadzenie Ogólne Sędziów Naczelnego Sądu Administracyjnego, na kadencję:
A.	czteroletnią,
B.	pięcioletnią,
C.	sześcioletnią. 




139. Zgodnie z ustawą o Sądzie Najwyższym, Rzecznika Dyscyplinarnego Sądu Najwyższego:
A.	wybiera Kolegium Sądu Najwyższego,
B.	powołuje Krajowa Rada Sądownictwa na wniosek Pierwszego Prezesa Sądu Najwyższego,
C.	powołuje Minister Sprawiedliwości spośród kandydatów przedstawionych przez Zgromadzenie Ogólne Sędziów Sądu Najwyższego.

140.	Zgodnie z ustawą – Prawo o prokuraturze, w razie gdy wyniki postępowania sądowego nie potwierdzają zarzutów oskarżenia, prokurator może cofnąć akt oskarżenia:
A.	po uzyskaniu pisemnej zgody właściwego prokuratora regionalnego,
B.	po uzyskaniu pisemnej zgody prokuratora bezpośrednio przełożonego,
C.	informując o tej decyzji prokuratora bezpośrednio przełożonego.

141.	Zgodnie z ustawą – Prawo o adwokaturze, Minister Sprawiedliwości zwraca się o uchylenie sprzecznych z prawem uchwał organów adwokatury i organów izb adwokackich do: 
A.	Naczelnego Sądu Administracyjnego,
B.	Sądu Najwyższego,
C.	Trybunału Konstytucyjnego.

142.	Zgodnie z ustawą – Prawo o adwokaturze, adwokat podlega skreśleniu przez okręgową radę adwokacką z listy adwokatów w wypadku:
A.	powołania do wojskowej służby zawodowej,
B.	podjęcia zatrudnienia jako pracownik badawczo-dydaktyczny,
C.	orzeczenia kary dyscyplinarnej nagany. 

143.	Zgodnie z ustawą – Prawo o adwokaturze, karą dyscyplinarną jest:
A.	upomnienie,
B.	ostrzeżenie,
C.	przeniesienie siedziby wykonywania zawodu.

144.	Zgodnie z ustawą – Prawo o adwokaturze, kara nagany orzeczona wobec adwokata w postępowaniu dyscyplinarnym pociąga za sobą utratę, na czas trzech lat od dnia uprawomocnienia się orzeczenia:
A.	czynnego prawa wyborczego do organu samorządu adwokackiego,
B.	biernego prawa wyborczego do organu samorządu adwokackiego,
C.	zarówno czynnego, jak i biernego prawa wyborczego do organu samorządu adwokackiego.

145.	Zgodnie z ustawą o radcach prawnych, uchwałę o trwałej niezdolności radcy prawnego do wykonywania zawodu, na podstawie orzeczenia lekarskiego i po przeprowadzeniu szczegółowego postępowania wyjaśniającego, może podjąć:
A.	rada (właściwej) okręgowej izby radców prawnych, na wniosek Prezesa Krajowej Rady Radców Prawnych lub dziekana rady (właściwej) okręgowej izby radców prawnych, 
B.	właściwy okręgowy sąd dyscyplinarny, na wniosek rzecznika dyscyplinarnego,
C.	Prezydium Krajowej Rady Radców Prawnych, na wniosek dziekana rady (właściwej) okręgowej izby radców prawnych.

146.	Zgodnie z ustawą o radcach prawnych, skreślenie radcy prawnego z listy radców prawnych następuje w wypadku:
A.	wykonywania zawodu adwokata, 
B.	podjęcia zatrudnienia na stanowisku Prezesa Prokuratorii Generalnej Rzeczypospolitej Polskiej, jej wiceprezesa, radcy lub referendarza,
C.	choćby częściowego ograniczenia zdolności do czynności prawnych.

147.	Zgodnie z ustawą o radcach prawnych, do zakresu działania Krajowej Rady Radców Prawnych należy między innymi: 
A.	uchwalanie zasad etyki radców prawnych,
B.	uchwalanie wytycznych działania samorządu i jego organów,
C.	uchwalanie budżetu Krajowej Rady Radców Prawnych i zatwierdzanie sprawozdań z jego wykonania oraz rozpatrywanie wniosków Wyższej Komisji Rewizyjnej.

148.	Zgodnie z ustawą o radcach prawnych, niestawiennictwo obwinionego lub jego obrońcy na rozprawę, posiedzenie lub na wezwanie rzecznika dyscyplinarnego w postępowaniu dyscyplinarnym: 
A.	nigdy nie wstrzymuje rozpoznania sprawy lub przeprowadzenia czynności,
B.	zawsze wstrzymuje rozpoznanie sprawy lub przeprowadzenie czynności, 
C.	nie wstrzymuje rozpoznania sprawy lub przeprowadzenia czynności, chyba że należycie usprawiedliwią oni swoją nieobecność, jednocześnie wnosząc o odroczenie lub przerwanie rozprawy lub posiedzenia lub o nieprzeprowadzanie czynności przed rzecznikiem, albo sąd dyscyplinarny lub rzecznik dyscyplinarny z ważnych przyczyn uzna ich obecność za konieczną.

149.	Zgodnie z ustawą o Rzeczniku Praw Obywatelskich, jeżeli Rzecznik Praw Obywatelskich, przed upływem okresu, na jaki został powołany, zrzekł się wykonywania obowiązków, odwołuje go:
A.	Sejm, na wniosek Marszałka Sejmu,
B.	Senat, na wniosek Marszałka Senatu,
C.	Prezydent Rzeczypospolitej Polskiej, za zgodą Senatu.

150.	Zgodnie z ustawą o Rzeczniku Praw Obywatelskich, Rzecznik Praw Obywatelskich może ustanowić swoich pełnomocników terenowych:
A.	bez konieczności uzyskania zgody innego organu,
B.	za zgodą Sejmu,
C.	za zgodą Senatu.

